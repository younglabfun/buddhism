佛说八大灵塔名号经


净饭王都迦毗城龙弥你园佛生处


西天译经三藏朝散大夫试光禄卿明教大师臣法贤奉诏译

摩伽陀泥连河侧菩提树下成正觉

迦尸国波罗柰城转大法轮十二行

舍卫大城祇园内遍满三界现神通

桑迦尸国曲女城忉利天宫而降下

王舍大城僧分别如来善化行慈悲

广严大城灵塔中如来思念寿量处

拘尸那城大力地娑罗双树入涅槃

如是八大灵塔。若有婆罗门及善男子善女人等。发大信心修建塔庙承事供养。是人得大利益。获大果报。具大称赞。名闻普遍甚深广大。乃至诸苾刍亦应当学。

复次诸苾刍。若有净信善男子善女人。能于此八大灵塔。向此生中至诚供养。是人命终速生天界。

尔时世尊复告诸苾刍。汝等谛听我今当说。游止国城及于住世。而说颂曰。

二十九载处王宫六年雪山修苦行

五岁王舍城化度四年在于毗沙林

二年惹里岩安居二十三载止舍卫

广严城及鹿野苑摩拘梨与忉利天

尸输那及憍睒弥宝塔山顶并大野

尾努聚落吠兰帝净饭王都迦毗城

此等圣境各一年释迦如来而行住

如是八十年住也然后牟尼入涅槃

佛说八大灵塔名号经


nedited by 菩提辞典 bodhidict.com 2024-12-10 11:23:11