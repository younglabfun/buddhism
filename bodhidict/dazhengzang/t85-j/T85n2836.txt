大乘北宗论


大乘北宗论


大乘心

我尚不起布施心何况悭贪心

我尚不起持戒心何况触犯心

我尚不起忍辱心何况杀害心

我尚不起精进心何况懈怠心

我尚不起禅定心何况散乱心

我尚不起智慧心何况愚痴心

我尚不起天堂心何况地狱心

我尚不起慈悲心何况毒害心

我尚不起清净心何况秽触心

我尚不起欢喜心何况瞋恨心

我尚不起饶益心何况劫夺心

我尚不起广大心何况狭身心

我尚不起空无心何况见取心

我尚不起正直心何况邪曲心

我尚不起真正心何况颠倒心

我尚不起大乘心何况声闻心

我尚不起菩萨心何况凡夫心

我尚不起菩提心何况烦恼心

我尚不起解脱心何况解脱心

我尚不起涅槃心何况生死心

而重说偈。

忧从心忧　乐从心乐　若妄于心

何忧可乐

有文有字名曰生死无文无字名曰涅槃

有言有说名曰生死无言无说名曰涅槃

有修有学名曰生死无修无学名曰涅槃

有智有慧名曰生死无智无慧名曰涅槃

有嗔有法名曰生死无嗔无法名曰涅槃

有戒有律名曰生死无戒无律名曰涅槃

有为有作名曰生死无为无作名曰涅槃

断烦恼名曰生死不断烦恼名曰涅槃

见解脱名曰生死不见解脱名曰涅槃

见涅槃名曰生死不见涅槃名曰涅槃

厌世间名曰生死不厌世间名曰涅槃

乐大乘名曰生死不乐大乘名曰涅槃

见波罗蜜名曰生死不见波罗蜜名曰涅槃

大乘有十也。


nedited by 菩提辞典 bodhidict.com 2024-12-10 11:23:11