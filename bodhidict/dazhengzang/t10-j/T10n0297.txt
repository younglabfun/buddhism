普贤菩萨行愿赞


普贤菩萨行愿赞


开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

所有十方世界中一切三世人师子

我今礼彼尽无余皆以清净身口意

身如刹土微尘数一切如来我悉礼




皆以心意对诸佛以此普贤行愿力


开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

于一尘端如尘佛诸佛佛子坐其中

如是法界尽无余我信诸佛悉充满

于彼无尽功德海以诸音声功德海

阐扬如来功德时我常赞叹诸善逝

以胜花鬘及涂香及以伎乐胜伞盖

一切严具皆殊胜我悉供养诸如来

以胜衣服及诸香末香积聚如须弥

殊胜灯明及烧香我悉供养诸如来

所有无上广大供我悉胜解诸如来

以普贤行胜解力我礼供养诸如来

我曾所作众罪业皆由贪欲瞋恚痴

由身口意亦如是我皆陈说于一切

所有十方群生福有学无学辟支佛

及诸佛子诸如来我皆随喜咸一切

所有十方世间灯以证菩提得无染




我今劝请诸世尊转于无上妙法轮


开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

所有欲现涅槃者我皆于彼合掌请

唯愿久住刹尘劫为诸群生利安乐

礼拜供养及陈罪随喜功德及劝请

我所积集诸功德悉皆回向于菩提




于诸如来我修学圆满普贤行愿时


开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

愿我供养过去佛所有现住十方世

所有未来速愿成意愿圆满证菩提

所有十方诸刹土愿皆广大咸清净

诸佛咸诣觉树王诸佛子等皆充满

所有十方诸众生愿皆安乐无众患

一切群生获法利愿得随顺如意心

我当菩提修行时于诸趣中忆宿命

若诸生中为生灭我皆常当为出家

戒行无垢恒清净常行无缺无孔隙

天语龙语夜叉语鸠槃荼语及人语




妙波罗蜜常加行不于菩提心生迷


开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

所有众罪及障碍悉皆灭尽无有余

于业烦恼及魔境世间道中得解脱

犹如莲华不着水亦如日月不着空

诸恶趣苦愿寂静一切群生令安乐

于诸群生行利益乃至十方诸刹土

常行随顺诸众生菩提妙行令圆满

普贤行愿我修习我于未来劫修行

所有共我同行者共彼常得咸聚会

于身口业及意业同一行愿而修习

所有善友益我者为我示现普贤行

共彼常得而聚会于彼皆得无厌心

常得面见诸如来与诸佛子共围绕

于彼皆兴广供养皆于未来劫无倦

常持诸佛微妙法皆令光显菩提行

咸皆清净普贤行皆于未来劫修行

于诸有中流转时福德智慧得无尽

般若方便定解脱获得无尽功德藏

如一尘端如尘刹彼中佛刹不思议

佛及佛子坐其中常见菩提胜妙行

如是无量一切方于一毛端三世量

佛海及与刹土海我入修行诸劫海

于一音声功德海一切如来清净声

一切群生意乐音常皆得入佛辩才

于彼无尽音声中一切三世诸如来

当转理趣妙轮时以我慧力普能入

以一刹那诸未来我入未来一切劫

三世所有无量劫刹那能入俱胝劫

所有三世人师子以一刹那我咸见

于彼境界常得入如幻解脱行威力

所有三世妙严刹能现出生一尘端

如是无尽诸方所能入诸佛严刹土




所有未来世间灯彼皆觉悟转法轮


开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译

示现涅槃究竟寂我皆往诣于世尊

以神足力普迅疾以乘威力普遍门

以行威力等功德以慈威力普遍行

以福威力普端严以智威力无著行

般若方便等持力菩提威力皆积集

皆于业力而清净我今摧灭烦恼力

悉能降伏魔罗力圆满普贤一切力

普令清净刹土海普能解脱众生海

悉能观察诸法海及以得源于智海

普令行海咸清净又令愿海咸圆满

诸佛海会咸供养普贤行劫无疲倦

所有三世诸如来菩提行愿众差别

愿我圆满悉无余以普贤行悟菩提

诸佛如来有长子彼名号曰普贤尊

皆以彼慧同妙行回向一切诸善根

身口意业愿清净诸行清净刹土净

如彼智慧普贤名愿我于今尽同彼

普贤行愿普端严我行曼殊室利行

于诸未来劫无倦一切圆满作无余

所须胜行无能量所有功德不可量

无量修行而住已尽知一切彼神通

乃至虚空得究竟众生无余究竟然

及业烦恼乃至尽乃至我愿亦皆尽

若有十方无边刹以宝庄严施诸佛

天妙人民胜安乐如刹微尘劫舍施

若人于此胜愿王一闻能生胜解心

于胜菩提求渴仰获得殊胜前福聚

彼得远离诸恶趣彼皆远离诸恶友

速疾得见无量寿唯忆普贤胜行愿

得大利益胜寿命善来为此人生命

如彼普贤大菩萨彼人不久当获得

所作罪业五无间由无智慧而所作

彼诵普贤行愿时速疾销灭得无余

智慧容色及相好族姓品类得成就

于魔外道得难摧常于三界得供养

速疾往诣菩提树到彼坐已利有情

觉悟菩提转法轮摧伏魔罗并营从

若有持此普贤愿读诵受持及演说

如来具知得果报得胜菩提勿生疑

如妙吉祥勇猛智亦如普贤如是智

我当习学于彼时一切善根悉回向

一切三世诸如来以此回向殊胜愿

我皆一切诸善根悉已回向普贤行

当于临终舍寿时一切业障皆得转

亲睹得见无量光速往彼刹极乐界

得到于彼此胜愿悉皆现前得具足

我当圆满皆无余众生利益于世间

于彼佛会甚端严生于殊胜莲花中

于彼获得受记莂亲对无量光如来

于彼获得受记已变化俱胝无量种

广作有情诸利乐十方世界以慧力

若人诵持普贤愿所有善根而积集

以一刹那得如愿以此群生获胜愿

我获得此普贤行殊胜无量福德聚

所有群生溺恶习皆往无量光佛宫

八大菩萨赞(出八大菩萨曼茶罗经末)

圆寂宫城门　能摧户扇者

诸佛法受用　救世我顶礼

自手流清水　能除饿鬼渴

三界如意树　顶礼莲花手

大慈水为心　能息瞋恚火

顶礼慈氏尊　能断欲弓弦

虚空藏妙慧　虚空寂静尊

生死流解脱　顶礼佛心子

无边有情惑　能息无益心

普贤我顶礼　善逝上首子

尘劳尽僮仆　超胜魔罗军

顶礼金刚手　能说一切明

顶礼妙吉祥　持妙童子形

舒遍智慧灯　攘夺三界明

一切除盖障　是故我顶礼

无尽智慧尊　能生无竭辩

如地诸有情　所依一不断

坚慧悲愍藏　地藏我顶礼

此真善逝子　赞扬所获福

以此诸有情　如彼成赞器


nedited by 菩提辞典 bodhidict.com 2024-12-10 11:23:11