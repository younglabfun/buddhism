佛说八无暇有暇经


生在边方鄙恶处耳不曾闻说法声


大唐三藏法师义净奉制译

无识恒居蔑戾车此处岂能闻正法

由彼先身造恶业聋盲喑哑缺诸根

痴钝即是人身牛此人岂能闻正法

若人不信于三宝说无因果无尊亲

如是邪见坏其心此人岂能闻正法

诸佛大师不出现亦无妙法流世间

若人生居闇世中此时岂能闻正法

若人生于有暇处八种无暇过皆除

犹如病者遇良医应可至心闻正法

汝已获人身　复得闻正法

不得圣果者　多生无暇中

我说八无暇　是众生难处

得住有暇者　斯人世希有

汝已获人身　复得闻正法

爱护自身者　当除烦恼慢

若有闻正法　不能如说行

轮回八难中　备受诸辛苦

已舍无暇处　常求闻正法

于生老死中　不久当出离

若已获人身　闻法行放逸

后当生恼悔　如商人失财

若人闻我说　识暇及无暇

是故应勤心　正修于梵行

我说明眼人　善护于诸恶

正念能防守　不随诸有漏

一切随眠断　降伏大魔怨

永超生死流　得升于彼岸

尔时世尊说是经已。时诸苾刍人天大众。闻佛所说。欢喜顶戴。信受奉行。

佛说八无暇有暇经


nedited by 菩提辞典 bodhidict.com 2024-12-10 11:23:11