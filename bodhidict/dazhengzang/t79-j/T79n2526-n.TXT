劝发颂


昔乐今既无今荣后宁有三界六道报


生生感万万天主人王位世世经几干

名官有何珍望十号尊位财利亦其旧

求万德法乐谁耽一旦乐无顾多世苦

何为永劫荣不忍暂时衰况世间名利

非乐亦非实愚人妄计乐迷者虚执有

如愚兽小虫爱厕下臭秽似狂儿渴鹿

逐野中阳炎于天龙恭敬犹以不为喜

况人君归依何苟可生着设自帝何益

况彼仕慢举天仙弹指辱圣贤割心悲

耻诸佛菩萨观我等悲啼哀一切众生

劝发颂

诸佛悟三等住万德真城众生迷一如

䟓四生幻野三有皆是苦九界悉非常

圣犹随无常凡何遁必灭一生既如梦

百年那异电风叶身难持霜露命易消

毒箭已入体法药未重心无常岚一扇

有待身四散不救去燃石何能免泥梨

谬一沉黄泉恐永别白法古贤犹能怖

今愚何不慎为速离生死必先厌名利

名官譬诈怨荣乐类甘毒愚迷醉爱死

贤智觉厌舍生死本无常尊卑何有定


着世无惭愧受难受人器值难值法轮


今若不精勤后必可忧悔岂如抛万事

发趣于一觉修必入悉地入定证菩提

佛昔在因位精进既得果我今居凡地




勤修盍成佛唯愿迷途流一求觉道源


精修三密行早归五智都

劝发颂（终）



edited by 菩提辞典 bodhidict.com 2024-12-20 14:37:11