念佛镜


原板在杭州云栖莲池大师处今重刻于莆田国欢寺藏经堂出藏经管字函第三卷据


熙宁九年(丙辰)仲秋述

重锲念佛镜叙

象纬丽天，晃曜莫逾于桂魄；波澜疏河，源流悉汇于沧溟。是以万法唯心，功实存于一念；千车合辙，道不出乎总持。具最胜之妙门，脱轮回之捷径，其唯念佛乎？盖自弥陀刹现，慈航超积劫之沦，净土门开，法界结无遮之会。势至念之而证圆通，能仁称之而悲堪忍，大海会同归，宝树林中摇众乐，十八贤共社，白莲香里显真宗，悲、智双行，圣、凡俱摄。盖医王护世，仙方道诀皆靡；慧日当空，黑室昏衢顿破。变世界为黄金，位登不退；坐莲华而见佛，果证无生。譬夫九曲明珠，虽寸丝而可贯；百川众味，尝一滴以皆通。欲枯业海，须念弥陀。彼教纲森罗，博之颇难契理；禅那寂照，修之恐涉岐途。岂若系念彼佛，不劳弹指到西方？(如贤)欲弘法施，用广是书，乃募赀于檀那，以重辉于剖劂，极知固陋，滥赘其文云。万历癸丑春众华现瑞日，莲山国欢崇福禅院释子如贤和南谨识。

惟心净土宜承当，自性弥陀触处彰，

无苦无忧真极乐，勿憎勿爱即西方。

恒沙功德本来具，妙宝庄严不可量，

好个主人无量寿，见闻声色露堂堂。



edited by 菩提辞典 bodhidict.com 2024-12-20 14:37:11