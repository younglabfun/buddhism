净土二藏二教略颂


顶法位中如暖法四谛十六行相观


沙门了誉撰

正修如意自在定欲勤心观四神足

忍法三忍同修谛五根信进念定慧

下忍四谛如顶法中忍减缘减行修

上忍一行一刹那唯观欲界苦苦行

世第一法亦复然五力信进念定慧

齐此四善内凡位亦是名顺决择分

资粮加行七贤了然后应断三界见

欲界苦谛有十使所谓五钝五利使

五钝贪嗔痴慢疑五利身边邪取戒

集灭除三身边戒道存戒除身边二

如次十七七八故欲界四谛三十二

色无色界除瞋恚余等如欲四谛说

各有九六六七故并欲八十八使见

欲入无漏断见时上下八谛十六心

苦法苦类有忍智乃至道类亦如是

随信随法钝利人共入见道十五心

顿断见惑如破石第十六心须陀洹

亦是修习八正道正见正思正语业

正命正进正念定从此已后断思惑

思惑贪嗔痴慢四欲全上除嗔各三

三界如次四三三是故总成十烦恼

总论三界有九地欲界四禅四无色

净土二藏二教略颂

稽首释迦弥陀尊证明十方恒沙佛

天亲流支诸大士哀愍遐代弘真宗

难行易行是二道圣道净土是二门

声闻菩萨是二藏一代教门此摄尽

声闻藏中有三乘声闻缘觉及菩萨

如是因业虽差别三人同入一解脱

声闻乘中有贤圣七贤七圣十四位

三贤四善是七贤三道四果是七圣

五停心中修五观数息不净慈悲定

因缘念佛如次治觉观贪嗔痴着我

别想念处四念住身受心法四所缘

观不净苦无常我净乐常我四倒破

总想念处居法念总别更互修四念

齐此三贤是外凡亦是名顺解脱分

暖法位中四正断修防断律二善恶

正观三界四谛法十六行相微细修

苦谛苦空无常我集谛因集及生缘

灭谛灭静与妙离道谛道如行出行


九地各有九品故九九八十一品思


沙门了誉撰

信解见得钝利人共断欲六斯陀含

身证那含灭尽定断欲九品不还名

中般生般有行般无行上流无色般

现般𣵀槃阿那含三界合论七不还

若论九种行色界中生上流各有三

速非经久是中三生有无行是生三

上流般中乐慧定乐慧之中有三人

全超半超及遍没乐定略生无色故

齐此三果名修道共修七等觉支分

择法精进喜轻安定舍念觉菩提分

解脱位中时不时如次钝根利根人

能断上界七十二始得无学阿罗汉

罗汉自有六种姓退法思法及护法

安住堪达不动法五钝一利时不时

齐此四果是圣人转凡入圣得𣵀槃

如是贤圣十四位渐修次第证声闻

亦有一类经生人极七反有名七生

人天家家三二生一间一生一种子

复有一类超越证凡地本断五部合

欲得见道无漏时断六断九随数超

上来次第及经生本断超等诸贤圣

横竖虽异断见思同归圆寂入无余

辟支佛乘有二种部行麟喻多一人

十二因缘无常观无佛世中成菩提

过去二因无明行现在五果识名色

及与六入并触受现在三因爱取有

未来两果生老死如是三世两重事

观达轮转无际初乐独禅寂处山林

凡地进断下八地七十二品思惑已

百六十心断见思一座成觉证三昧

菩萨乘中有七位初发心位逢释迦

度断智证四弘愿慈悲喜舍四无量

行菩萨道三僧祇宝髻然灯至胜观

各得供养于七万如次五六七千佛

百劫位中是自行自行即是相好业

相好弥多三十二一一相中百福成

六波罗蜜圆满位檀戒忍进禅慧等

是亦三僧祇劫行为取满位别开之

一生补处菩萨位持一净戒六住定




现于佛前为付嘱天中因满名一生


沙门了誉撰

生兜率天菩萨位现在天宫金色身

七七院中常说法定寿四千无中夭

八相成道最后身生天下天托出胎

出家降魔并成道转法轮及入𣵀槃

三阿僧祇百大劫因时未断凡夫人

有漏智断下八九八忍八智断见惑

不起于座重思惟九无碍及九解脱

有顶九品思惑断三十四心成正觉

入𣵀槃后归命利全身碎体分三趣

遗教流布三千界正像末法度众生

菩萨藏中有渐顿渐教有二初后分

初分教中有十地开则亦为三十地

干慧性及八人地见薄离欲已辨地

独觉菩萨及佛地是名三乘共十地

声闻留七入𣵀槃三归信法内凡戒

八人须陀斯陀含那含罗汉是十地

独觉留八为十地方便因缘四圣谛

利智八圣及觉了寂灭通彻渐薄地

菩萨九地出假位誓扶习生七僧祇

或经动逾尘点劫登第十地成正觉

此教佛地具八相八相之中五同前

成道转法入𣵀槃如是三相异小乘




茅草吉祥成道差生灭无生转法异


沙门了誉撰

枯荣业缘𣵀槃别丈六尊特合身佛

后分大乘独菩萨六位六十有一地

信相发趣及长养金刚十圣并妙觉




信念进慧定不退回向护法戒愿心


沙门了誉撰

是名十善铁轮王一万劫中修苦行

发心治地及修行生贵方便并正心

不退童真法王子灌顶住是十发趣

如是十住习种性十信具足觉中行

成铜轮王二天下一阿僧祇伏忍下

欢喜饶益及无瞋无尽离痴并善现

无著难得与善法真实行是十长养

如是十行性种性十止具足破颠倒

成银轮王三天下二阿僧祇伏忍中

救护不坏等一切至一切处无尽藏

平等等观及如相解脱法界十金刚

如是十向道种性具足修行十坚心

成金轮王四天下三阿僧祇伏忍上

十圣位中欢喜地修六方便证二空

分身散影百佛刹四阿僧祇四天王

离垢地中诸菩萨无缘无相第三谛

现形六道千国土五阿僧祇忉利王

第三发光明慧地出有入无变化生

应形万国导群生六阿僧祇炎天王

焰慧地中诸菩萨实智圆寂方便道

亿佛世界行五通七阿僧祇兜率王

极难胜地胜慧忍观二谛境无差别

百亿国土施无畏八阿僧祇化乐王

现前地者名法忍三谛现前最胜智

应现分身千亿土九阿僧祇自在王

第七远行远达地空中起有妙胜行

分身万亿世界中十阿僧祇初禅王

不动地中大菩萨无分别智无功用

入百恒土化一切千阿僧祇二禅王




善慧地中诸大士四无碍智善说法


沙门了誉撰

千恒河沙一𠱾现万阿僧祇三禅王

第十法云灌顶地大法智云含德水

于亿恒土化群生百万僧祇四禅王

如是十地分圣人信忍三品初三地




顺忍无生后后三第十寂灭下品忍


沙门了誉撰

初地已上至七地杂起功用行不退

八地已上无功用无漏变易念不退

若立等觉无垢士入重玄门难思议

不可刹土利群萌倒取凡事微尘劫




妙觉果满遍照尊寂灭忍中上品位


沙门了誉撰

七宝千叶华台上朗然大觉证妙智

甚深难知广明地清净身份威严地

善明月幢宝海地精妙金光功德地

大轮威藏明德地虚空内净无垢地

广胜法界藏明地最净普觉智藏地

无边功德回向地毗卢遮那智藏地

如是种种功德名佛果十地阶次位

顿教之中亦有二性相两顿理事别

性顿立位借后分三贤十地假名立

据实而论不立位不修不行证真如

真如有二空色是三世一念无差别

教主即是受用身具足多身无边身

极微尘中华藏界不论方处无际限

上来小乘初后顿今时难证难行道

此土入圣圣道门总名自力分判教

相顿即是易行道往生无生净土门

他力秘术佛意教即相不退顿中顿




娑婆教门自有三内因外缘及品位


沙门了誉撰

内因即是心行业安心有二总别是

总安心中亦有二厌欣及与菩提心

厌欣心中复有二厌秽欣净通总心

厌离秽土有六道地狱饿鬼及畜生

修罗人间及天上欲界五趣上唯天

等活黑绳及众合叫唤大叫唤燋热

大燋热及无间狱是名八大热地狱

阿部陀及尼赖陀阿折陀并护护婆

虎虎婆及嗢钵罗红莲大红是八寒

无财炬臭口针咽少财针臭毛大瘿

多财得弃失势力是则鬼道三三九

禽兽龙蛇鱼贝虫羽毛鳞甲四类杂

总有三十四亿种尽摄畜贮傍生趣

阿修罗道有二处须弥北海四大州

人趣四州胜报处牛货胜身阎浮提

四王忉利及夜摩兜率化乐自在天

初二地居后四空齐此名为六欲天

梵众梵辅大梵天如是三天名初禅

有部大梵摄梵辅依地同在一处故

少光无量极光天如是三天第二禅

少净无量遍净天如是三天第三禅

无云福生及广果无烦无热并善现

善见及色究竟天如是八天第四禅




广果无想少高处上座部师别开之


沙门了誉撰

是故色界有经上如次有十六七八

空识无边无所有非非想四无色天

如是须弥千百亿名为一大三千界

欣求净土有十乐来迎华开及神通

妙境无退引接缘俱会见佛及供佛

第十增进佛道乐如是厌秽欣净心

复有广大菩提心齐此净土总安心

一心即三名为横三心即一名为竖

至诚真实治虚假自利利他俱真实

深心信乐治疑心就人就行无疑虑

四重破人三重信结归本愿正定业

回向发愿挟直差往相还相大悲首

齐此横竖三心相是则名为别安心

杂行三福世福四孝养奉事世出世

慈心不杀十善业二二敬上慈下行

戒福有三三归戒翻邪受戒大小乘

具足众戒有大小小戒八处别解脱

近事男女具五戒不杀生命不偷盗

不行邪淫不妄语第五即是不饮酒




不得非时加上五学法女受六法戒


沙门了誉撰

近住八戒不上床歌舞观听脂粉涂

勤策男女十戒时歌舞涂饰开为二

第十不受畜金银齐此通受斋食法

四重不定及僧残舍堕忏悔并修学

灭诤提舍总合论二百五十比丘戒

倍此五百比丘尼若依戒品三百余

齐此处处解脱戒不许忏重声闻律

大乘菩萨三聚戒摄律仪身如是作

摄善法口如是说饶益生意如是教

此三如次法报应自性所具理智悲

亦是一体佛法僧一得已后永无失

十重禁戒四四重不酤不谈不自赞

不悭不瞋不谤法四十八轻具如经

如此八百五十余大小合论净尸罗

不犯威仪有大小八万三千如次知

行福有四菩提心大师别开立心福

深信因果世出世六凡四圣是十界




读诵大乘五法师受持读诵解说书


沙门了誉撰

亦有十种如法行书写供养及流传

谛听披读并忆持广说讽诵及思惟

第十法行名修行劝进行者亦不同

杂缘乱动失正念与佛本愿不相应




与释迦教相违故不顺证诚佛语故


沙门了誉撰

初一系念不相续念念忆想间断故

回愿不殷重真实贪瞋烦恼来间断

无有惭愧悔过心不相续念报佛恩

心生名利相应故人我自覆不近师

乐近杂缘障正行此上杂修十三失

未必一一行有之万行不出此十三

正行之中大分三五正五念及一行

如次疏论文殊问或同或异是开合

五正行中亦有二合则助正开为五

助业有四亦为五读诵正行三部经

观察正行有依正依有通别通假真

日水即是假依报地树池楼真依报

华座一观别依报亦是正报座功德

正报有二别通是别正假真像真身

通正观势普杂四十方法界同生是

礼拜三业身口意赞叹供养赞美膳

有𠱾赞叹与供养开二名为五种助

赞叹口业称扬佛供养四事助欢喜

正业本愿正中正念佛三昧兼定散

五种嘉誉好妙好上上希有最胜人




亲缘近缘增上缘三业不离名义具


沙门了誉撰

如实修行相应故自有摄取不舍光

五念门中礼拜门赞叹作愿观察门

如次即是入近门大会众门宅屋门

赞叹称扬称念别观察亦二依正异

器世间中有十七清净量性形种种

色触三种水地空雨光妙声主眷属

受用无难大义门第十七所求满足

众生世间佛菩萨观佛功德有八种

座身口心众上主第八不虚作住持

身不动摇不前后广大赞叹住三宝

是名观察菩萨四总合二十九庄严

二十九种是广事入一法句是略理

广略相入无碍碍如是等入不二法

回向门者第五念是出园林游戏门

论主有𠱾而细判三种菩提违顺门




一行三昧超众行一心一处一归依


沙门了誉撰

舍诸乱想念一佛不观相貌专称名

万德所归是要法本愿生因此妙行

此行别无正定业赞叹所开称名门

有十三德翻失知二行相对有五番

亲疏近远无间间不回回向纯杂对

作业四修长时修毕命为期至菩提

于恭敬修有五种有缘圣人及像教

知识同伴并三宝一体别相及住持

同体理体化相住三种四种如次知

无间不间余业恶烦恼随犯随忏悔

忏悔不隔念时日第四无余不杂余

外缘即是总别愿总愿四弘三念力

大誓愿力外加故三昧功德亦如是

别愿有三身土生摄法身愿有三种

光寿无量称扬等诸佛功德所不及

摄净土愿有二种彻见十方妙香合

别愿所成庄严故超诸佛刹最为精

摄众生愿大分二摄凡夫及摄圣人

摄凡夫二摄自他摄自国愿有十七

无三恶趣不更恶悉皆金色无好丑

宿命天眼及天耳他心智通及神境

不起想念住正定人天长寿离不善

具足诸相万物严衣服随念受快乐

摄他国愿有七种念佛往生第十八

来迎系念触光软得忍转女及爱敬

摄圣声闻菩萨二声闻无数摄声闻

摄菩萨二各有九供养诸佛供如意

说一切智金刚身见道场树得辩才

智辩无穷见诸土随意闻法摄自国

必至补处修梵行具根得定生贵家

具德见佛不退转得三法忍摄他国

亦有五种增上缘见佛护念及灭罪

摄生证生是五种或分现当二增上

往生品位辈品二三辈即是上中下

上辈出家及发心一向专念无量寿

中辈文中七因缘发心一向持斋戒

起立塔像施飯食悬缯然灯散华香

下辈发心及一向真化梦佛上中下

齐此三辈而各有废立助正傍正三




九品有二横竖是竖即品品十一门


沙门了誉撰

总明告命辨定位总举有缘辨定心

简机受法修业时回所修业圣来迎

华开迟疾及得益九品合成一百番




上上读诵大乘行上中解第一义理


沙门了誉撰

上下但发菩提心此上三品遇大人

中上尽形声闻戒中中近住八戒等

中下孝养父母善此中三品遇小人

下上十恶下中破下下五逆各回心

如次一声一十念此下三品遇恶人

若品分行是名竖若行分品是名横

竖即一品有一行横即一行通九品

九品即是示一端九九八十有一品

八十一品亦是假理实无量无数品

若横若竖无有实皆是教门应化道

净土实义无辈品同一无差萨婆若

菩萨声闻但有说因顺余方天人名

智通平等形无异非天非人无极体

若闻此说莫生疑凡圣齐泳智愿海

百川万派沥洒洒漕渑一味难思议

我依大师二藏藏略说事理俱顿顿

愿使后昆未闻闻见生直得无生生

净土二藏二教略颂

永德三年癸亥仲冬十四日为聪生缀之

镇西末学了誉（四十三岁）

今此一本者。师（了誉）在下总北相马马曾祢谈场。永德三年癸亥仲冬之日。为（弟子）所缀也（弟子）辱得彼清书一本不胜喜泪。遂为酬彼芳恩重整。字划及声。亲禀师决以传永代者也。

于时应永第十九年五月二十五日调功毕

酉誉

右本者以酉誉上人真笔令摸写已毕

元禄三年九月二十七日义山谨挍

五部九卷要文二藏二教略颂者。宗义之枢键。学徒之掌珍也。是以吾宗之学则使初学先暗诵之。贮于胸奥而后随腊授诸部以研核焉。至其习炼积功临场讲论。凭以为标准。追章句而寻义趣。临岐能不迷者。无非往日薰炼之功者矣。此则所以使学士朝诵夕持须臾不废也矣。而窃憾未曾有刊。于关左者乃谋之同志。募吾丛林诸师各损衣资挍刻。以藏于大众文库焉。旧本者元禄中良照山上人之所挍正复何加焉。然犹有一二似刊误者。而训诂之指点。字音之清浊亦多漫灭者。今则悉补正以上梓。庶几扶初学推步之劳云尔。

嘉永元年岁次戊申仲冬

缘山留学沙门大云谨识



edited by 菩提辞典 bodhidict.com 2024-12-20 14:37:11