房山石经第 03 册 No. 0181 大般若关


　　

　　大般𠰥波罗蜜多经卷苐一百三十六　初分挍量功德品苐卅五之卅四

　　尔时天帝𥼶白佛言世尊云何名说相似般𠰥静虑精进安忍净戒布施波罗蜜多佛言憍尸迦𠰥善男子善女人䓁说有所得般𠰥静虑精进安忍净戒布施波罗蜜多如是名说相似般𠰥静虑精进安忍净戒布施波罗蜜多。

　　时天帝𥼶复白佛言世尊云何诸善男子善女人䓁说有所得般𠰥波罗蜜多名说相似般𠰥波罗蜜多。

　　复次佛言憍尸迦𠰥善男子善女人䓁为发无上菩提心者说色　𠰥常　𠰥无常　𠰥乐　𠰥苦　𠰥我无我　说受相行识　𠰥常　𠰥无常　𠰥乐　𠰥苦　𠰥我无我　𠰥净　𠰥不净　𠰥有能依如是䓁　𠰥净　𠰥不净　法修行般𠰥是行般𠰥波罗蜜多𣸪作是说行般𠰥者应求色　𠰥常　𠰥无常　乐𠰥苦　我𠰥无我　净𠰥不净　应求受相行识　𠰥常　𠰥无常　乐𠰥苦　我𠰥无我　净𠰥不净　𠰥有能求如是䓁法修行般𠰥是行般𠰥波罗蜜多。

　　憍尸迦𠰥善男子善女人䓁如是求色　𠰥常　𠰥无常　乐𠰥苦　我𠰥无我　净𠰥不净　求受相行识　𠰥常　𠰥无常　𠰥乐　𠰥苦　𠰥我　𠰥无我　𠰥净　𠰥不净　依此䓁法行般𠰥者我说名为行有所得相似般𠰥波罗蜜多。

　　憍尸迦如前所说当知皆是说有所得相似般𠰥波罗蜜多。

　　此是十卷。

　　解曰此中六波罗蜜为使从般𠰥为使头从尔时天帝起后五波罗蜜作使从时天帝起般𠰥为头十八界全广余下五使头所有广略并四广八略无菩萨十地四果中加一向字亦有广略。

　　大般𠰥波罗蜜多经卷苐一百四十六　初分挍量功德品苐卅　都翻八十卷　前卌卷般𠰥为头　后卌卷一切智智为头　广略

　　尔时天帝𥼶白佛言世尊云何名为宣说真正般𠰥静虑精进安忍净戒布施波罗蜜多。

　　佛言憍尸迦𠰥善男子善女人䓁说无所得般𠰥静虑精进安忍净戒布施波罗蜜多如是名为宣说真正般𠰥静虑精进安忍净戒布施波罗蜜多。

　　时天帝𥼶复白佛言世尊云何诸善男子善女人䓁说无所得般𠰥波罗蜜多名为宣说真正般𠰥波罗蜜多。

　　佛言　复次憍尸迦𠰥善男子善女人䓁为发无上菩提心者宣说般𠰥波罗蜜多复作是言汝善男子应修　般𠰥波罗蜜多不应观色　𠰥常　𠰥无常　乐𠰥苦　我𠰥无我　净𠰥不净　不应观受相行识　𠰥常　𠰥无常　乐𠰥苦　我𠰥无我　净𠰥不净　何以故色色自性空受相行识受相行识自性空是色自性即非自性是受相行识自性亦非自性𠰥非自性即是般𠰥波罗蜜多于此般𠰥波罗蜜多色不可得彼　常无常　乐与苦　我无我　净不净　亦不可得受相行识皆不可得彼　常无常　乐与苦　我无我　净不净　亦不可得所以者何此中尚无色䓁可得何况彼　常与无常　乐之与苦　我与无我　净与不净　汝𠰥能修如是般𠰥是修般𠰥波罗蜜多。

　　此下结说至苐四遍便要。

　　憍尸迦是善男子善女人䓁作此䓁说是为宣说真正般𠰥波罗蜜多。

　　解曰此中以六波罗蜜次苐为头无▆　▆中加一向字四果亦尔。

　　此上廿卷经。

　　大般𠰥波罗蜜经苐二百五　初分难信解品

　　复次善现般𠰥波罗蜜多清净故色清净色清净故一切智智清净何以故𠰥般𠰥波罗蜜多清净𠰥色清净𠰥一切智智清净无二无二分无别无断故色　受想行识　眼处　耳鼻舌身意处　色处　声香味触法处　眼界　色界　乃眼识界及眼触眼触为缘所生诸受清净　耳界　声界乃耳识界及耳触耳触为缘所生诸受清净　鼻界　香界乃鼻识界及鼻触鼻触为缘所生诸受清净　舌界　味界乃舌识界及舌触舌触为缘所生诸受清净　身界　触界乃身识界及身触身触为缘所生诸受清净　意界　法界乃意识界及意触意触为缘所生诸受清净　地界　水火风空识界　无明　行乃识名色六处触受爱取有生老死愁叹苦忧𢙉　布施波罗蜜　净戒乃安忍　精进　静虑　般𠰥波罗蜜多　内空　外空乃内外空　空空　大空　胜义空　有为空　无为空　毕竟空　无际空　散空　无变异空　本性空　自相空　共相空　一切法空　不可得空　无性空　自性空至无性自性空　真如　法界乃法性　不虚妄性　不变异性平䓁性　离生性　法定　法住　实际　虚空界　至不思议界　苦圣谛　集灭道圣谛　四静虑　四无量　四无色定　八解脱　八胜处　九次苐定　十遍处　四念住　四正断　乃四神足　五根　五力七䓁觉支　八圣道支　空解脱门　无相无愿解脱　菩萨十地　五眼　六神通　佛十力　四无所畏　乃四无㝵解　大慈　大悲　大喜　大舍至十八佛不共法　无忘失法　恒住舍性　一切智　道相智　一切相智　一切陁罗尼门　一切三摩地门　预流果　一来　不还　阿罗汉果　独觉菩提　一切菩萨摩诃行　诸佛无上正䓁菩提。

　　下册卷以一切智智为头。

　　▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆光禄大夫检校太子宾客兼御史中丞张𠃔仟　大中十三年四月八日建
