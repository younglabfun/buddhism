　　No.2694
　　太田禅门许御书卷上

　　夫以疗治重病构索良药。救助逆谤不如要法。所谓论时正像末。论教小大偏圆权实显密。论国中边两国。论机已逆与未逆已谤与未谤。论师凡师与圣师。二乘与菩萨。他方与此土。迹化与本化故四。依菩萨等出现于灭后。佛随于付属妄不演说于经法。所诠无智者未谤大法忽不与大法。为恶人上已谤实大者强可说之。法华经第二卷佛对于舍利弗云。无智人中莫说此经。又第四卷告药王菩萨等八万大士。此经是诸佛秘要之藏。不可分布妄授与人等（云云）。文心无智者而未谤正法无左右莫说此经。法华经第七卷不轻品云。乃至远见四众亦复故往等（云云）。又云。四众之中有生瞋恚心不净者。恶口骂詈言是无智比丘从何所来等（云云）。又云。或以杖木瓦石而打掷之等（云云）。第一第四卷经文与第七卷经文天地水火。问曰。一经二说就何义可弘通此经。答云。私不可会通。灵山为听众天台大师并妙乐大师等处处有多释先出一两文。文句十云。问曰。释迦出世踟蹰不说。今此何意造次而说何也。答曰。本已有善释迦以小而将护之。本未有善不轻以大而强毒之等（云云）。释心寂灭鹿野大宝白路等。前四味之小大权实诸经四教八教之所被机缘。彼等之寻见过去于久远大通之时下于纯圆之种。诸众谤一乘经经历三五尘点。虽然所下下种纯熟之故。时至自显系珠。但四十余年之间过去已结缘之者犹可有谤义之故。且演说权小诸经令练根机。问曰。华严之时别圆大菩萨乃至观经等之诸凡夫得道如何。答曰。彼等众者以时论之其经似得道。以实勘之三五下种辈也。问曰。其证据如何。答曰。法华经第五卷涌出品云。是诸众生世世已来成就我化。乃至此诸众生始见我身。闻我所说即皆信受入如来慧等（云云）。天台释云。众生久远等（云云）。妙乐大师云。虽脱在现具腾本种。又云。故知今日逗会赴昔成熟之机等（云云）。经释显然之上私不待料简。例如王女与下女不下天子种子不为国主。问曰。大日经等得道者如何。答曰。虽有种种之异义繁故不载之。但所诠彼彼经经不说种熟脱。还同灰断化无始终经也。
    而真言师等所谈即身成佛譬如穷人妄号帝王自取诛灭。王莽赵高之辈外不可求今真言家也。此等因论于佛灭后有三时。正像二千余年犹有下种者例如在世四十余年。不知根机无左右不可与实经。今既入末法在世结缘者渐渐衰微权实二机皆悉尽。彼不轻菩萨出现于末世令击毒鼓之时也。
　　而今时学者迷惑于时机。或弘通于小乘或。授与权大乘。或演说于一乘。以题目之五字可为下种之由来不知欤。
　　殊真言宗学者怀于迷惑。依凭三部经单宣会二破二之义犹不说三一相对。即身顿悟之道削迹草木成佛名不闻耳。而善无畏金刚智不空等僧侣自月氏来临于汉土之时。于本国未存天台大法盛令流布于此国之间。自爱所持经依难弘得语于一行阿阇梨盗取天台之智慧。摄入大日经等有自天竺之由伪之。然震旦一国王臣等并日本国弘法慈觉两大师不办之加信。已下诸学不足言。但汉土日本中传教大师一人惟之。然而未分明。所诠善无畏三藏蒙阎魔王之责悔此过罪。不空三藏还渡于天竺舍真言来临于汉土。建立天台于戒坛。两界中央本尊置于法华经是也。问曰。今时真言宗学者等何不存此义。答曰。眉近不见自。祸不知是谓欤。嘉祥大师舍三论宗天台为弟子。今末学等不知之。法藏澄观置华严宗归于智者。彼宗学者不存之。玄奘三藏慈恩大师废五性邪义移于一乘法。法相学者坚诤之。问曰。其证如何。答曰。或移心不移身。或移身不移心。或身心共移。或身心共不移。其证文别纸可出之。此消息非诠不出之。佛灭后有三时。所谓正法一千年前五百年。迦叶、阿难、商那和修。末田地、胁比丘等。一向以小乘之药对治众生轻病。弘通四阿含经十诵八十诵等诸律相续解脱经等三藏。后号律宗、俱舍宗、成实宗是也。后五百年马鸣菩萨、龙树菩萨、提波菩萨、无著菩萨、天亲菩萨等诸大论师。初诸小圣所弘小乘经通达之。后一一破失彼义了。弘通诸大乘经。是又以中药众生对治于中病。所谓华严经、般若经、大日经、深密经等。三论宗、法相宗、真言陀罗尼、禅法等也。问曰。迦叶阿难等诸小圣何不弘大乘经。答曰。一自身不堪故。二无所被机故。三从佛不让与故。四时不来故。问曰。龙树天亲等何不弘之一乘经。答曰。有四义如先。问曰。诸真言师云。佛灭后相当于八百年。龙猛菩萨出现于月氏释尊显教华严。法华等相传马鸣菩萨等。大日密教自开拓南天之铁塔面对大日如来与金刚萨埵口决之。龙猛菩萨有二人弟子。提婆菩萨传释迦显教龙智菩萨授大日密教。龙智菩萨隐居阿罗苑不传于人。其间提婆菩萨所传显教先渡于汉土。其后经历于数年。龙智菩萨所传秘密之教善无畏。金刚智不空渡于汉土等（云云）。此义如何。答曰。一切真言师如是。又天台华严等诸家一同信之。抑龙猛已前月氏国之中无大日之三部经云欤。自释迦之外大日如来出现于世说三部之经云欤。显传于提婆。密授于龙智证文出何经论。此大妄语过提婆之欺诳罪。超瞿伽利之狂言。汉土日本王位之尽两朝僧侣之为谤法之由来专不在斯哉。然则彼震旦既为北番之被破。此日域亦为西戎欲被侵。此等且置之。入于像法一千年。月氏佛法渡来于汉土之间。前四百年南北诸师异义兰菊东西佛法未定。四百年之后五百年之前。其中间一百年之间。南岳天台等出现于汉土粗弘宣法华之实义。然而于圆慧圆定者虽为国师圆顿之戒场未建立之故举国不仰戒师。六百年已后法相宗自西天来。太宗皇帝用之。故归依天台法华宗之人渐薄。就兹得隙则天皇后御宇。先被破华严亦起。胜于天台宗之由称之。太宗第八代玄宗皇帝御宇。真言始自月氏来。所谓开元四年善无畏三藏大日经苏悉地经。开元八年金刚智不空两三藏金刚顶经。如此三经自天竺持来于汉土。见闻天台之释智发作释。大日经与法华经为一经。其上加印真言号密教胜之由。结句以于权经下于实经。汉土学者不知此事。相当像法之末八百年传教大师托生于和国非纠明华严宗等六宗之邪义加之。南岳天台未弘圆顿戒坛建立于睿山。日本一州之学者一人不残大师为门弟。但天台与真言于胜劣与诳惑知。而不分明。所诠赠于末法欤。此等为傍论之故且置之。
　　吾师传教大师三国未弘之圆顿大戒坛建立于睿山。此偏持用于上药为治众生重病是也。今入末法二百二十余年。五浊强盛三灾频起。众见之二浊充满于国中。逆谤之二辈散在于四海。专仰一阐提之辈恃怙于栋梁。尊重谤法之者为国师。孔丘孝经提之打父母之头。释尊法华经诵口违背于教主。不孝国此国也。胜母闾不求他境。故青天瞋眼睨于此国。黄地含愤震于大地。去正嘉元年大地动。文永元年大彗星。此等灾夭。佛灭后二千二百二十余年之间月氏汉土日本之内所未出现大难也。彼弗舍密多罗王烧失五天寺塔。汉土会昌天子令还俗九国僧尼超过百千倍。大谤法之辈充满于国中依弥于一天所起天灾也。大般涅槃经云。入末法不孝谤法者如大地微尘（取意）。法灭尽经法灭尽之时狗犬僧尼如恒河沙等（云云  取意）。今亲见闻于此国。每人有此二恶。此等大恶辈何以秘术扶救之。大觉世尊以佛眼鉴知于末法为令对治此逆谤二罪留置于一大秘法。所谓法华经本门久成之释尊。宝净世界多宝佛高五百由旬广二百五十由旬于大宝塔之中。二佛并座宛如日月。十方分身诸佛高五百由旬宝树下并敷五由旬之师子座如众星列坐。四百万亿那由他之大地三佛充满于二会之仪式。华严寂场胜于华藏世界。真言两界超于千二百余尊。一切世间眼。于此大会举六难九易流通于法华经令谏晓诸大菩萨。金色世界文殊师利。兜史多宫弥勒菩萨。宝净世界智积菩萨。补陀落山观世音菩萨等。头陀第一大迦叶。智慧第一舍利弗等。统领于三千世界无量梵天。居住于须弥顶。无边帝释。照耀于一四天下阿僧祇日月。护持于十方佛法恒沙四天王。大地微尘诸龙王等。我我被付属此经竞望世尊都不许之。尔时从下方大地召出未见今见四大菩萨。所谓上行菩萨。无边行菩萨。净行菩萨。安立行菩萨也。此大菩萨各各具足六万恒河沙眷属。形貌威仪以言难宣。以心不可量。
    初成道法慧功德林金刚幢金刚等四菩萨各各具足十恒河沙眷属庄严于佛会。大集经欲色二界中间。于大宝坊来临十方诸大菩萨。乃至大日经八叶之中四大菩萨。金刚顶经三十七尊之中十六大菩萨等。比挍此四大菩萨犹如帝释与猿猴。华山与妙高。弥勒菩萨举众疑云。乃不识一人等（云云）。天台师云。自寂场已降今座已往十方大士来会不绝。虽不可限我以补处智力悉见悉知。而于此众不识一人等（云云）。妙乐云。所以今见皆不识者乃至智人知起蛇自识蛇等（云云）。
　　天台又云。见雨猛知龙大见华盛知池深（云云）。例如汉王四将长良、樊哙、陈平、周勃四人比商山四皓李里木、角里先生、园公、夏黄公等四贤。天地云泥也。四皓为体头顶白雪。额叠四海波眉移于半月。腰张于多罗枝。慧帝侍于左右。被治世之事移尧舜之古。一天安隐之事不异神农之昔。此四大菩萨亦复如是。出现法华之会庄严于三佛。倒谤人之慢幢如大风吹小树枝。至众会之敬心如诸天从帝释。提婆之打佛出舌合掌。瞿伽梨之构无实卧地悔失。文殊等大圣惭身不出言。舍利弗等小圣失智低头。尔时大觉世尊演说寿量品然后示现于十神力付属于四大菩萨。其所属之法何物乎。法华经之中舍广取略舍略取要。所谓妙法莲华经之五字名体宗用教五重玄也。例如九苞渊之相马之法略玄黄取骏逸。史陶林之讲经之法舍细科取元意等。此四大菩萨释尊成道之始不来寂灭道场之砌。如来入灭之终不至拔提河之边。加之灵山八年之间进迹门序正之仪式。不列文殊弥勒等发起影向之诸圣众。退本门流通之座席不交观音妙音等发誓弘经之诸大士。但持此一大秘法隐居本处之后。佛灭后于正像二千年之间未一度出现。所诠佛专限末法之时付属于此等大士故也。法华经分别功德品云。恶世末法时能持是经者（云云）涅槃经云。譬如七子父母非不平等然于病者心则偏重（云云）。
　　法华经药王品云。此经则为阎浮提人病之良药（云云）。七子之中上六子且置之。第七病子一阐提人。五逆谤法者末代恶世日本国一切众生也。正法一千年前五百年一切声闻涅槃了。后五百年他方来菩萨大体还向本土了。入像法之一千年。文殊观音药王弥勒等诞生于南岳天台。示现于补大士、行基、传教等利益于众生。今入于末法此等诸大士皆隐居于本处。其外阎浮守护天神地祇或去他方。或住此土不守护于恶国。或不尝法味无守护之力。例如非法身大士不入三恶道。大苦难忍故也。而地涌千界大菩萨。一住于娑婆世界多尘劫。二随于释尊自久远已来初发心弟子。三娑婆世界众生最初下种菩萨也。如是等宿缘之方便超过于诸大菩萨。问曰。其证据如何。法华第五涌出品云。尔时他方国土诸来菩萨摩诃萨过八恒河沙数。乃至尔时佛告诸菩萨摩诃萨众。止善男子不须汝等护持此经等（云）。天台云。他方此土结缘事浅。虽欲宣授必无巨益（云云）。妙乐云。尚不偏付他方菩萨岂独身子（云云）。又云。告八万大士者乃至如今下文召于下方尚待本眷属验余未堪（云云）。经释之心迦叶舍利弗等一切声闻。文殊药王观音弥勒等迹化他方之诸大士不堪于末世弘经云也。经云。我娑婆世界自有六万恒河沙等菩萨摩诃萨。一一菩萨各有六万恒河沙眷属。是诸人等能于我灭后护持读诵广说此经。佛说是时。娑婆世界三千大千国土。地皆震裂而于其中。有无量千万亿菩萨摩诃萨同时涌出。乃至是菩萨众中有四导师。一名上行。二名无边行。三名净行。四名安立行。于其众中最为上首唱导之师等（云云）。天台云。是我弟子应弘我法（云云）。妙乐云。子弘父法（云云）。道暹云。付属者。此经唯付下方涌出菩萨。何故尔。由法是久成之法故。付久成之人等（云云）。此等之大菩萨利益末法之众生。犹如鱼练水鸟自在于天。浊恶之众生遇此大士殖于佛种例如水精之向月生水孔雀闻雷声怀妊。天台云。犹如百川应须潮海。缘牵应生亦复如是（云云）。



　　太田禅门许御书卷下

　　慧日大圣尊以佛眼兼鉴之。故舍奇于诸大圣。召出此四圣。传于要法也。定于末法之弘通也。问曰。要法经文如何。答曰。以口传传之。释尊然后为正像二千年之众生出自宝塔住立于虚空。以右手摩文殊观音梵帝日月四天等之顶。如是三反法华经之自要之外广略二门并前后一代一切经付属此等大土。为正像二千年之机。其后至于涅槃经会重说法华经并前四味之诸经。授与文殊等之诸大菩萨。此等捃拾遗属也。爰以于灭后弘经随佛之所属有弘法之限。然则迦叶阿难等一向弘通于小乘经。不申于大乘经。龙树无著等申于权大乘经不弘通一乘经。设申之才以指示之或迹门之一分宣之全不谈化道始终。南岳天台等观音药王等为化身。小大权实迹本二门化道始终师弟远近等悉宣之。其上立已今当之三说。判一代超过之由。胜于天竺诸论。过于真丹众释。旧译新译三藏宛不及此师。显密二道元祖非敌对。虽然以广略为本未能肝要自身虽存之敢不及他传。此偏重于付属故也。传教大师佛灭后相当一千八百年像法之末生于日本国。小乘大乘一乘诸戒一一分别之。梵网璎珞以别受戒破失小乘二百五十戒。又法华普贤以圆顿大王之戒诸大乘经责下臣民之戒。此之大戒除于灵山八年一阎浮提之内所未有大戒场建立于睿山。然间八宗共倒偏执。举一国为弟子。观勒之流三论。成实。道昭之渡法相俱舍。良办之所传华严宗。鉴真和尚之所渡律宗。弘法大师门弟等谁不持圆顿之大戒。违背此义逆路之人信仰此戒传教大师门徒也。日本一州圆机纯一朝野远近同归一乘是谓欤。此外汉土三论宗之吉藏大师并一百人。法相宗之慈恩大师。华严宗法藏澄观。真言宗善无畏、金刚智、不空、慧果。日本弘法慈觉等三藏诸师。非四依大士暗师也愚人也。于经者不办大小权实之旨。不知显密两道之趣。于论者不纠通申别申不晓申不申。虽然彼宗宗末学等。崇敬此诸师。号之圣人尊之国师。今先举一察万。弘法大师十住心论、秘藏宝钥、二教论等云。如此乘乘。自乘得名。望后作戏论。又云。无明边域。又云。震旦人师等诤盗醍醐各名自宗等（云云）。释心法华大法对华严与大日经蔑於戏论之法。下于无明之边域。剩震旦一国之诸师骂与盗人。此等谤法谤人慈恩得一之超过三乘真实一乘方便之狂言。善导法然之云泥千中无一舍闭阁抛之过言也。六波罗蜜经唐末不空三藏自月氏渡之。自后汉至于唐始未有此经。南三北七之硕德未见此经。三论、天台、法相、华严人师。谁人盗彼经之醍醐乎。又彼经之中法华经非醍醐之文有之不。而日本国东寺门人等坚信之种种起于辟见。从非增于非。从暗入于暗。不便次第也。彼门家传法院本愿正觉之舍利讲式云。尊高者也。不二摩诃衍之佛。驴牛三身不能扶车。秘奥者也两部曼陀罗之教。显乘四法人不能取履（云云）。三论天台法相华严等元祖等相对于真言之师不及于牛饲不足于力者书笔也。乞愿彼门徒等在心之人案之。非大恶口非大谤法所诠。此等狂言弘法大师起于望后作戏论之恶口欤。教主释尊多宝十方诸佛以法华经相对已今当之诸说定皆是真实。然后世尊隐居于灵山多宝诸佛各还本土。除于三佛之外谁破失之。就中弘法所览之真言经之中悔还于三说之文有之不弘法既不出之末学之智如何。而弘法大师一人法华经相对华严大日之二经为於戏论盗人。所诠以释尊多宝十方诸佛称与盗人欤。末学等闭眼案之。问曰。从昔已来未曾闻如此谤言何违背上古清代之贵僧宁归仰当今浊世之愚侣。答曰。如汝所言者愚人定思理运欤。然而此等皆因人之伪言不知如来之金言。大觉世尊涅槃经警于灭后言。善男子于我所说若生疑者尚不应受（云云）。然佛尚虽我所说有不审者不叙用之。今予比于诸师加于谤难。虽然敢不构私曲专顺释尊之遗诫。纠诸人之谬释也。夫自齐之始至于梁之末二百余年之间。南北硕德光宅。智诞等二百余人。引涅槃经我等悉名邪见之人文以法华经定邪见之经。令迷惑一国之僧尼并王臣等。陈隋之比智者大师纠明之时。始破南北之僻见了。唐之始太宗御宇。基法师引胜鬘经若如来随彼所欲而方便说。即是大乘。无有二乘之文立一乘方便三乘真实之义。此之邪义非流布于震旦。日本得一称德天皇御时盛谈非义。爰传教大师悉破彼邪见了。后鸟羽院御代源空法然以观无量寿经读诵大乘一句摄入于法华经。还对称名念佛杂行方便舍闭阁抛等（云云）。虽然五十余年之间。南都北京五畿七道诸寺诸山之众僧等不能破此恶义。予难破为分明之间。一国诸人忽舍彼选择集了。根露枝枯源干流竭盖此谓欤。加之唐之半玄宗皇帝御代。善无畏不空等。大日经于住心品如实一道心之一句摄入于法华经返下权经。日本弘法大师六波罗蜜经之五藏中。于第四熟苏味般若波罗蜜藏摄入法华经涅槃经等。相对第五陀罗尼藏争盗醍醐等（云云）。此等之祸咎日本一州之内四百余年于今未纠明之人。予所存难势遍满于一国必被破彼邪义欤。此等且止之。
    迦叶阿难等龙树天亲等天台传教等诸大圣人知而所未弘宣肝要秘法法华经文赫赫。论释等不载明明。生知自可知。贤人值遇于明师信之。罪根深重之辈以邪推轻人不信之。且停于耳付本意喻之。大集经五十一。大觉世尊语月藏菩萨云。于我灭后五百年中解脱坚固。次五百年禅定坚固（已上一千年）。次五百年读诵多闻坚固。次五百年多造塔寺坚固（已上二千年）。次五百年于我法中斗诤言讼白法隐没等（云云）。今入于末法二百二十余年相当于我法中斗诤言讼白法隐没之时。法华经第七药王品教主释尊与多宝佛共语宿王华菩萨云。我灭度后。后五百岁中广宣流布于阎浮提无令断绝恶魔魔民诸天龙夜叉鸠槃荼等得其便也。以大集经文案之前四个度五百年如佛记既令符合了。第五五百岁之一事岂唐捐。随当世为体大日本国与大蒙古国斗诤合战。相当第五五百欤。以彼大集经文惟此法华经文。后五百岁中广宣流布于阎浮提之凤诏岂非扶桑国乎。弥勒菩萨瑜伽论云。东方有小国。其中唯有大乘种姓（云云）。慈氏菩萨相当佛灭后九百年赴无著菩萨请来下中印度演说瑜伽论。是或随于权机或顺于付属或依于时弘通权经。虽然法华经涌出品之时见于地涌菩萨疑于近成之间。佛赴于请渲说寿量品。至于分别功德品劝将地涌菩萨云。恶世末法时能持是经者。弥勒菩萨非于自身之付属虽不弘之亲于灵山会上恶世末法时听闻之金言故。说瑜伽论之时末法于日本国地涌菩萨可令流布法华经肝心之由兼示之也。硉公之翻经记云。大师须梨耶苏摩左手持法华经右手摩鸠摩罗什顶授与云。佛日西入遗耀将及东。此经典有缘于东北。汝慎传弘（云云）。予拜见此记文。两眼如泷一身遍悦。此经典有缘于东北（云云）。西天月支国未申方。东方日本国丑宣方也。于天竺有缘于东北。岂非日本国哉。遵式之笔云。始自西传犹月之生。今复东返犹日之升（云云）。正像二千自西流东。暮月之如始西空。末法五百自东入西朝日之似出东天。根本大师记云。语代则像终末初。寻地唐东羯西。原人则五浊之生斗诤之时。经云。犹多怨嫉况灭度后。此言良有以故（云云）。又云。正像稍过已。末法太有近。法华一乘机。今正是其时。何以得知。安乐行品云。末世法灭时也（云云）。时释语美心隐。读人难解之欤。传教大师语似我时心乐末法也。大师出现之时佛灭后一千八百余年。以大集经文勘之大师存生之时相当第四多造塔寺坚固之时全非第五斗诤坚固之时。而余处之释有末法太有近之言。定知斗诤坚固之笔非指我时也。予倩案事之情大师于药王菩萨侍于灵山会上。佛上行菩萨出现之时兼记之。故粗喻之欤。而予非地涌一分兼知此事。故前立地涌之大士。粗示五字。例如西王母之先相青鸟。客人之来鳱鹊。令弘通此大法之法必安置一代之圣教习学八宗之章疏。然则予所持之圣教多多有之。虽然两度御勘气。众度大难之时。或一卷二卷散失。或一字二字脱落。或鱼鲁谬误。或一部二部损朽。若默止过一期之后。弟子等定谬乱出来之基也。爰以愚身老耄已前欲纠调之。而如风闻者。贵边并大田金吾殿越中御所领之内。并近边寺寺数多圣教等（云云）。两人共为大檀那令成所愿。涅槃经云。内有弟子解甚深义。外有清净檀越佛法久住（云云）。天台大师相语毛喜等。传教大师恃怙国道弘世等（云云）。仁王经云。令千里内七难不起（云云）。法华经云。令百由旬无诸衰减（云云）。国主弘通正法必备此德。臣民等守护此法岂不拂家内之大难。又法华经第八云。所愿不虚亦于现世得其福报。又云。当于今世得现果报（云云）。又云。此人现世得白癞病。又云。头破作七分。又第二卷云。见有读诵书持经者轻贱憎嫉而怀结恨。乃至其人命终入阿鼻狱（云云）。第五卷云。若人恶骂口则闭塞（云云）。传教大师云。赞者积福于安明。谤者开罪于无间等（云云）。安明者须弥山之名也。无间者阿鼻别名也。国主诽谤于持者失位。臣民毁呰于行者丧身。举一国不用定自反他逼可令出来也。又上品行者大之七难。中品行者二十九难之内。下品行者无量之难之随一。又于大七难有七人。第一日月难。第一之内又有五大难。所谓日月失度时节反逆。或赤日出或黑日出二三四五日出。或日蚀无光或日轮一重二三四五重轮现。又经云。二月并出。今此国土不有二日二月等大难余难大体有之。今以此龟镜浮见日本国必有法华经大行者欤。既谤之者有大罚。信之者何无大福。今两人励微力予愿副力佛试金言。如经文行之无征者。释尊正直之经文。多宝证明之诚言。十方分身之诸佛舌相为有言无实欤过提波之大妄语。超瞿伽利之大诳言。日月落地大地反覆。仰天发声。卧地押胸。殷汤王之玉体积于薪。戒日大王之龙颜入于火。今当此时欤。若见闻此书有宿习发得其心。使者令持此书早早差遣北国。取金吾殿之返报速速令闻是非。此愿若成昆仑山之玉鲜不求收藏。大海宝珠不招在掌。恐惶谨言。
　　下春十日                              日莲（花押）
　　曾谷入道殿
　　大田金吾殿

太田禅门许御书卷下
