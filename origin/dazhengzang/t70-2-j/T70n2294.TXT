No.2294
菩提心论见闻第一
　　

外道二乘
　　
东寺。
　　一义云。外道权教佛果。二乘（天台华严一乘法相三论三乘）三井。
    一义云。外道如常。二乘小乘与三乘也。山门。
    一义云。外道二乘如常。义释云。外道有二种（一外外道二内外道）

慈觉大师八阇梨事

    法全。义真。全雅。元侃。元政。海云。宗睿。宝月。
    发阿○菩提心付四种义有之。一初后二字能求中间九字所发所求也。二十一字皆属因位。何因位发心即果位三菩提与也。三初后二字发心体也。中间九字发心用也。所以何发心下种菩提茎叶花果增长也。四十一字皆非因非果非体非用皆是戏论也。何者。一切众生本有萨埵（云云）一切众生色心实相（云云）

    付三题三部各具三部云事

    初题。金刚（金部）顶（莲部佛顶胎藏故）瑜伽（佛部番相应涉入故）中题。菩提心（莲部番定）总持（佛部不二总持故）教门说（金刚说法断疑依智门故）后题。菩提心（金部如实知自心故）观行（莲部修得门三昧定故）修持义（佛部总持不二故）从一位（仪同三司）正二位（特进）鸿胪（玄番）菩提心论见闻第一。
    问。东寺两部山门三部相承云事何故耶。      答。此事料简如常（云云）示云。此事可任传教·弘法归朝进览录也。所以弘法录二经十一论。谓二经者大日经·金刚顶经。即胎·金两部也。十一论者菩提心论一卷·释摩诃衍论十一卷是也。而二经二论可云。何开一论十论云耶难事有之。又以释摩诃衍论为密宗论条不可然云事有之。
　　其故彼论以起信论为本论演真言义事曾无之。况此论新罗月忠作故伪论云诸家皆一同不用之也。仍伪论云证据条条有之。如五大院等解释有七条通（云云）行基传中吾未披阅时喜拜龙树之解释。披阅后则恐马鸣之笔（云云）释论将来人叹云。上人实得佛旨为知尊者意也。此论新罗国月忠作也。故不能流行天下。次传教三经一论（云云）谓三经者大日经·金刚顶经·苏悉地经。一论者菩提心论也。但瑜祇经传教录摄金刚顶经出之。弘法录不戴此经。故瑜祇东寺有相传无相传两义诤论也。此事委如破邪辨正记（云云）爰朝家在敕东寺两部山门三部被定置者也。故自昔至于今纶旨院宣皆东寺两部阿阇梨被仰。山门三部大阿阇梨被成也。然东寺许可血脉云。妙成就许可者高野旧风所无也。苏悉地许可指也。但东寺两部内摄苏悉地习（云云）
    寻云。弘法大师释中判三藏时以大日经为修多罗藏以菩提心论为阿毗昙藏以苏悉地苏婆呼经为毗奈耶藏矣。是传苏悉地见。答。此事不释有敕所被定置也。如先云。但至今释者。虽无相传或依传闻或得一文书载事不难也。然每时诤论中空海和尚三部经·释摩诃衍论·菩提心论天下行之。释给从此等言且指之给也。然则弘法释中苏悉经有云天下令流行事或后求得也或私入之也。既依进览录所被定置也。此事如破邪辨正。
    寻云。弘法大师在唐时不传苏悉地经释事有。何故耶。答（云云）示云。吾朝真言专传教大师·弘法大师之将来也。而两大师传录各明镜也。粗如先云。爰传教于高尾寺被行灌顶。是则吾朝灌顶最初也。于今睿山被置遮那止观两业（云云）传教御入灭后弘法大师造十住心论。殊兴此密宗。故世人以弘法委细也思也（云云）先唐院为明此事承纶旨入唐广谒八祖师各访诸不审。其中法全和尚语日本空海法师传金刚界。于胎藏界者唯得疏未及禀承。于苏悉地者更不闻名字（云云）觉大师归朝之后制禀两经疏判真言教时承八祖之心破弘法之义。虽然世人只两师异义思也。山王院大师为决此等是非又入唐问唐土诸师。皆以仁法师义为正以弘法义属误。故山王院归朝以两经疏可流行于天下之由被奏问时元庆年中宣旨云。诚为日本夜光阎浮骊珠。当宗知法阿阇梨。并传灯弟子为囊中宝。切忌慢贼依之所令流布两经疏也（云云）仍吾朝承敕到唐朝以彼国敕寻于八祖。八祖所答皆依经轨。旁以何为疑。委如八家秘录。是后又五大院先德以五义破之。谓一违大日经。二违金刚顶经·苏悉地经。三违守护国界经。四违菩提心论。五违诸师。所云诸师者八家秘录所载诸师也。故指先唐院御释也。而弘法门人圆行·常晓·惠云·宗睿郁愤此事。为明是非。宗睿入唐各问诸师时。诸师皆以仁法师义为正。以海法师义为邪。故不及力。宗睿归朝之后用所相传造玄血脉。是全与大师相传海云血脉同之真言义。又同山门说。而近来东寺门人是傍相传（云云）所以真如亲王弘法门人也。而灌顶秘法三条。虽令问真雅·真济·实惠三人。各不穷之。故觉大师有御寻。依御领状为相传随大师可有御灌顶之处。真济大嗔之故。此事浦已犹为明之有御入唐。又向唐土渡天竺。流沙为鬼被失（云云）但八家秘录有误故不可用（云云）其故降三世仪轨明观音行法。而八家秘录入降三世部是误（云云）是又不知仪轨意云也。其故观音入降三世三摩地显彼威德。题降三世仪轨题意轨旨曾不知乎（云云）又五大院御释破弘法义违先唐院解释（云云）此又东寺门人呜呼事云也。但五大院本意尤在深意。觉大师解释移八祖义。八祖义皆出经轨故我相传敢无误旨明违先唐院释处皆背经轨云为也。智证大师杂记云。海和尚所立章条违佛法大道。深信我相承莫爱未见。此意也。又其后东寺长者最朝为兴我流谤山门流。故有风闻及奏闻重穷邪正。破最朝。被解宦付俗名及门徒四十余人被流罪（云云）此事委如破邪辨正记。仍两流得失粗如此（云云）问。此论限金刚界菩提心也。将明胎藏菩提心也。答（云云）两方。若限金刚界者。此论龙树大萨所造千部论中专申密藏肝心。何限金刚界菩提心不明胎藏瑜伽耶。爰以今论文引大日经三句文明三种菩提心见。若依之尔者既题金刚瑜伽中。全明胎藏菩提心不闻耶。答。一义云。明两部菩提心可云也。如一遍但至首题者签题实依金刚界注题依胎藏界也。所以付此二题各具二名。谓金刚顶瑜伽中与瑜伽总持教明两句是通号即所依两部也。发阿耨多罗三藐三菩提心与说菩提心观行修持义二句是别号即能依末论也。仍初题目约金刚部明胜义菩提心故云金刚顶中发菩提心。后题目约胎藏部明行愿菩提心故云总持教门说菩提心也。一义云。专明金刚界菩提心而可兼胎藏界菩提心也。所以题金刚顶瑜伽中又总加持教门（云云）故菩提心义释金刚界菩提心依今论辨五门菩提心云。胎藏菩提心可依何门耶问答之正用义云。人兼可用法界无差别论故此论正明金刚界菩提心兼明胎藏界菩提心也。爰以释论文专明月轮观兼明阿字观也。傍正两意宛然也。一义云。可限金刚界及菩提心也。所以题金刚顶瑜伽中。八家秘录金刚界部义所集云但至明胎藏界义云者皆是于金刚顶瑜伽中所瑜伽因果万行也别不云胎藏部菩提心义此意也。恐总持教门者陀罗尼藏通号也。何独胎藏界得意耶。
    问。此论明苏悉地菩提心可云耶。答。东寺两部相承山门三部相承随义新简可不同。仍如三摩地下法门（云云）
    问。一切经论皆置一题也。何故此论置二题耶。答。密藏法门申多含义也。恐并二题事摩诃耶经等无例也。
    问。此论显密集义论也。将密藏释经论欤。答（云云）两方若集义论云者既金刚顶瑜伽中题。无诤金刚顶经论闻。若依之尔者何以得知释经论云事依之贞元录集义论出之释。尔者如何。答。此事异义也。东寺一义山门两义也。一义云。密藏释经论也。全显密集义论不可云。所以签题云金刚顶注题总持教门（云云）无诤独称密藏论闻。依之弘法大师解释此论者龙树大圣所造千部论中密藏肝心论。又五大院解释金刚界部义所集等（云云）但至贞元录者胜义·行愿二意通诸经故恐一分集义论云也。恐于集义有经经义。所以大小乘集义论如中论等。唯小乘集义论如俱舍等。唯大乘集义论如摄论等。唯密集义论今菩提心论。故贞元录全无相违。次至菩提心义者为证据不足。其故今三门菩提心者皆真言所立也云行愿·胜义二心一分亘显教云计也。仍广引显经事是密藏助证故实非难。例如大日经中明五种三昧道。都秘教上所谈也。若以之属显教四教兼含经可云也。而唐土人师此经说四教故方等部摄云山王院五大院破之所也。一义云。显密集义论也。所以此论有三门菩提心。其中胜义·行愿专显教所谈也。故花严经·梵网·无量义经等引证之也。依之菩提心义前三菩提唯发行愿·胜义二心不知三摩地心。圆人凡夫以上真言凡夫以上皆寻行愿胜义二心。若圆教初住已上真言初住已上皆发三摩地心。但至首题难者广虽亘显密专以真言为本意故也。
    问。归朝目录·八秘录此等皆虽载上古相承且各末师词也。此外正于东寺不传胎藏苏悉地云事有之。何道理耶。答（云云）止云。凡于两部相承胎藏以善无畏为祖师金界以金刚智为祖师。此两部师来唐土虽有胎金互习替事从本两师各为末师也。然弘法相承血脉不列善无畏三藏。虽言有两部灌顶未正传苏悉地经也。但东寺会之云。两部共铁塔相承示龙智时以胎授善无畏为定弟子以金界授金刚智为慧弟子。爰不空三藏受两师胎金授惠果也。恐不空三藏亲谒龙智。龙智叹不空云。汝师匠等所惜即为汝也（云云）此证据高野打付箱有之。虽然本难未会其故不空三藏遇两师各正传胎金者必可出本祖。何弘此血脉不载善无畏耶。知无胎藏苏悉地灌顶云事分明也。又不空三藏值龙智云事有何诚证也。设虽有尔龙智传龙猛。彼龙猛开塔时只虽传金刚顶经未见得大日经。所以胎是因界暂可有塔外。于塔内有两部灌顶云者未检其实证也。但山门胎藏所合金界金界所合胎藏二个相承有之。若金界所合胎藏者且可许之也。何两流异义血脉证据各如文集（云云）
<PIC>T70003501.GIF</PIC>


（东寺血脉）龙猛龙智

    （定弟子）善无畏（授胎藏）
    （慧弟子）金刚智（授金界）
    不空（遇两师受二界）

    弘法相承血脉云。龙猛·龙智·金刚智·不空·惠果。

金刚智

    善无畏。金末师。
    不空智。金刚界相承。

善无畏

    玄超·义琳。胎相承。
    金刚智。胎末师。

善无畏感得胎藏云事

    东宫学士大日经序云。中印度那烂陀寺达摩掬多弟子输婆迦罗唐云善无畏。斛饭王第五十二代孙。舍袭王位出家入道。学究五明教闲三藏。小子奉教礼谢而退普游五天竺广求佛法。时往北天竺国。自昔此国有高山。其岩崛住猕获每年出经拂虫。或时此崛落经。樵夫取之奉王。王恭敬纳塔中。今方得遇瑜婆迦罗请开此经。即大毗卢遮那神变加持经是也（取意）又云。乃至北天竺乃至有一城名乾陀罗。其国王仰凭和尚受法令诵其经。文广义深不能寻。遂供养次第求请和尚供养方法。和尚受请于金粟所造塔边。求圣加被此供养法忽现空中金字炳然。和尚一反略读分明记书仰空云。谁所造云。我所造也云。谁我也云。我是文殊师利也。义决云。此经有百千颂广本非此土人所闻。并是赞金刚顶等诸佛大菩萨等甚深秘密境界相。忽非声闻缘觉及天人小乘之所闻知此地梵网经两卷从此经中出浅略之行也。其中广相根本未有堪。此略瑜伽。西国得灌顶者说授相。而其广本亦不传之。其百千颂本复是菩萨大藏经中次略出也。其大经本阿阇梨云。经卷广长如床厚四五尺有无量颂。南天竺界铁塔之中佛灭后数百年间无人能开。塔以铁扉锁而封闭之。其中天竺国佛法渐衰时有大德。先诵持大毗卢遮那真言得卢遮那佛而现真身及现多身。于虚空中说此法门及文字章句次第令写.写讫即灭即今毗卢遮那念诵法要一卷是。时此大德持诵成就愿开此塔。于七日中绕塔念诵以白芥子七粒打此塔门。及开塔内诸神一时愤怒不令入。唯见塔内香灯光明一丈名花宝盖满中悬列。又闻赞此经王声。时此大德至心忏悔发大誓愿。然其后入塔中。入已其塔守寻闭经于多日。读此经广本一反为如食顷。得诸佛菩萨指授所堪记持不忌便令出塔。塔门还闭如故。尔时书写所记持法有百千颂此经名金刚顶经者。菩萨大藏塔内广本绝世所无。塔内香灯光明等至今不灭。此经百千颂本此国未有。此略本至此土者。于开元之初金刚菩提三藏阿阇梨云。我西国发来度南海。其有大舶三十余只。一一皆五六百人一时同过大海。行至海中逢大风。诸舶及并皆漂没。我所付舶忽欲将没。尔时两本经卷常近于身受持供养。其时船主见舶欲没。船上诸物皆掷海中。当时怖惧忘经失。百千颂忽掷海中唯存略本。或云。崛多者梵语也。此云诸庄。又龙智异名也。金刚智三藏遇善无畏三藏之时述者。仪轨云。曾闻有胎藏法未遇其人不曾禀学东寺许可血脉之妙成就许可者高野旧风所无。纂要云（成尊高野人师）善无畏若言限胎藏界灌顶者得罪金刚智。若言限金刚界灌顶者得罪□义决云。有大德名龙猛菩萨。兼诵持毗卢遮那五字明至南天竺铁塔下加持白芥子七粒绕塔七日之间打开塔户入内见如法界宫。遇金刚萨埵所得金刚顶经是也（取意）
    问。此宗本意以三密修行专为其结要也。然论判教废立显密优劣时依何说相耶。答（云云）示云。此宗本意更专三密修行论教相强不委细。只是于龙树菩提心论并义释住心品略明密藏宗旨也。然则委论教相时东寺·山门各依学宗异也。谓东寺依学宗专以花严为本借迂情表德名释胎金两部义。是彼宗香象释也。又兼用三论·法相也。故弘法遗告云。欲学真言者兼学三论·法相得入真言。山门以天台为依学宗。故教相废立水火不同也。
    寻云。东寺·山门依学宗胜劣如何可得意耶。示云。人师意乐各各别故无左右。不可是非。所以东寺门人山门教相专负显密杂乱咎大难之。但人师解释互不可用之。正任仪轨本经文天竺震旦高祖说可简决之也。而大日经中或此经本地身即是妙法莲花经最深秘密处。或彼言诸法实相者即是此经心之实相也。随仪轨明文等如此。诚证委如文集。加之不空三藏法花三昧开界人师也。一行禅师亦天台一行三昧之行者也。两祖既依天台。末学何违源耶。故义释真言意密如天台止观等（云云）何恐不空三藏门人各闻天台致渴仰二十余年会合翻法花三大部以归天竺。爰龙智尊者披此文向震旦以偈作礼云。震旦小释迦广开法花经一念具三千依正皆成佛。故菩提心义今有真言人本学法相一分而成经论章疏。旧执难改自违今教。一行和尚元是天台一行三昧禅师能持天台圆满宗趣。凡所说文言义理动合天台。不空三藏门人含光归天竺日天竺僧问。传闻彼国有天台教理智圆满。可须翻译将来此方。此三藏旨亦含天台。或阿阇梨云。欲学真言者共学天台。而门人皆嗔。山王院云。天台止观者行法花发陀罗尼。所以智者大师所说四教还摄总持门藏。巧说辩戈总持仪。若其非者深违师宗内证。秘教外说显教故一切早依此门。根本大师释云。真言止观其旨一致也。故一山弘两宗。先唐院奏状云。先师禅念之暇披览经教遂知天台止观与真言义理冥苻。随缘宣传觉悟主上。山王院奏状云。圆珍伏讨天台真言两宗传法之旨眼心相近水乳合和。故南岳天台三观一心之宗起自阿宗本空之理无畏不空三密同体之教冥符圆顿一实之趣。如今山家两业者先妙定慧发直至道场安乐之行。已上案诸祖意天竺震旦皆天台四教中以圆教摄真言合光既理智圆满教（云云）本朝大师先德又以尔也。五大院云。一念心即遮那三密百界千如四种曼荼也。又云。天台若唐代出世告可释真言（云云）仍三国相承祖师同以真言合天台内轨。仅东寺一流何乖此义耶。若天台依学违真言云者。何唯我朝山门哉。天竺震旦中共以可难也。山王院之欲难其宗必可知其宗。若不尔者如狗走地吠飞空鸟。鸟岂当狗齿又云。汝不知天台。故还暗自宗。手结印契口诵陀罗尼心不安三观妙旨者如狗吠而足走也。
    问。显教密教差异如何可得意耶。答（云云）示云。显密二教不同内证外用差别也。所以随未了万机遍逗三乘弟子各施大小益。是名显教也。应如来密惠对自性内证眷属直说三密瑜伽上乘。是名秘密教也。但约显机释能所身土悉无非显教也。约密机释能所身土无非密教。而弘法大师释云。夫佛有三身教即二种应化开说名曰显教。言显略逗机诸佛谈话谓之密藏如此释者以教主优劣立显密不同也。论此浅深事必可依教浅深。何偏任教主高下耶所以显教有三身共释尊所说。密教有四身同。薄伽梵密语也。故以此应二说可定显密两教以显教法身为密教教主。又密教他身必显教教主可得意也。而山门废立不尔。一佛一时一处一教立于秘密前一切佛即真言一佛乃至一切教即真言一教也。觉大师释云。大兴善寺三藏云。若就真言而立教者应云。一大圆教如来所演无非真言教义也。但两经教主东寺·山门俱以异义也。委如余处。抑东寺意大日如来者释尊外有别佛于色究竟成正觉说诸秘密藏（云云）此即守护国界经等所说。所以释彼经说我本师毗卢遮那佛于色究竟天成正觉。我今承彼佛敕下阎浮提说三乘法等（云云）而如来教门皆如此一身说多身多身说一身。故显密诸经所说三身四身且虽似多身其能说释尊量非彼法身耶。故出不空生义云。一代教主释迦牟尼佛着五智宝冠为大菩萨说真言教。是名大日如来。又义释生身名释迦法身名毗卢遮那等（云云）委如文集。问显密二教废立如何可得意耶。答（云云）示云。东寺门人此真言教者大日别佛所说故显密二教天地各别其意宛然（云云）委如彼流教相。次山门所立者所望不同与夺义异也。苏悉地经疏云。有二种教。一显示教。二秘密教。显示教谓阿严深密等论三乘教也。秘密教谓维摩·般若·法华·涅槃诸一乘教。秘密亦有二种。一理秘密教。谓法花等一乘。唯说世俗胜义圆融无二不说三密行相故。二事理俱密教。谓大日·金刚顶·苏悉地经等。
　　能说世俗胜义圆融不二亦说三密行相故（五大院等引非正释取意）金刚顶经疏第一云。于大乘有二种。一者显示大乘。二者最胜金刚秘密乘。故金刚顶经云。为发大乘者说。为最上乘者说。论亦云。佛法有二种。一秘密。二显示。而今此经是最上金刚秘密乘。菩提心义第三云。若与论之。圆教初心真言凡夫同知如来秘密境界真俗圆融梦法一如同经五十二位同得即身成佛。圆教初住分证三身居花藏界外现八相妙觉究竟毗卢遮那居常寂光曰密所摄。真言菩萨初住分证三身入莲花藏百界作佛。妙觉究竟成大方便。故云此经本地之身即是妙法莲花经最深秘密处。与净行等诸菩萨众同会一处迹邻补处不识一人。若夺论之。圆人初心。唯知理观不知事密。乃至初住唯证理佛非曼荼罗。虽说妙觉不说行法。故云。余经已说沙罗树王根茎枝叶花果。此经唯说树王种子养育因缘。故得为大日经王。又云。唯真言法中即身成佛故是说三摩地法。于诸教中阙而不书。又圆菩萨入初住时得佛灌顶修三摩地至第十住名灌顶住。等觉始蒙诸佛灌顶未知其中灌顶行法。真言初心已升诸佛灌顶之位。大日经云。一切如来从初发心乃至究竟一切功德此灌顶者皆已得之。若欲见闻供养一切佛即当见闻供养是人（委如文集）寻云。见本朝大师先德释与夺废立虽如此又以法花与真言全同云或尚胜真言云（云云）此等相违如何可得意耶。答（云云）示云。真言教者显机外别对摄密机说三密行相也。故显机者唯见显说未知如来密语。故大论佛有二种音声。一者密。二者不密。天台引此文判显摄二不定时于秘密教者虽云三密四门无防无碍尚是约释迦一代三乘显机故正不能释三密行相也。既八教调傪毕渐顿泯合显密同体虽开是又不显事理俱密之相也。然则释迦一代说教中三密行相独真言教仲微也。爰方取依学集各用三密行相处依权宗者即此行成胜也。依实宗者即此行成胜也。而山门一流依法花开权而用三密行相广论显密界畔时巧储与夺释也。故叹三密行相。其本意全天台圆宗也。山王院诸家教相同异略集云。始从真谛三藏至于第九天台大师举九人判教诸师皆不如天台判教。释毕云。第十近代睿山先入唐请益内供奉赠法印大和尚位慈觉大师依龙猛释论立二种教法。一显示教。总摄一切显教法。二秘密教。总摄一切秘密真言教法。又真言教别名一大圆教也。具见金刚顶大教王经疏也。意有之。所云一大圆教者于天台圆宗。又别开名真言教也。故论异时判事理不同论同时无别体也。而又只以真言不摄圆宗时以真言者不能为圆教有门方便。三论空门法相第三门花严第四门（云云）或胜书师同异或一致所望不同也（云云）
    金刚顶瑜伽中发阿耨多罗三藐三菩提心论。

金刚顶事

    或释云。金刚有三义。不可破坏。二宝中之上。三战具中胜。不可破坏者离诸过患不可变易故。宝中之宝者是显实相中道具恒沙万德故。战具中胜者即表第一义空一切烦恼无敌对故。此三即是阿字三义也。或释云。金刚顶者于诸教中最尊无上五智金刚灌顶故也。义释云。金刚喻实相智。过一切言语心行道适无所依无初中后不尽不坏离诸过罪不可变易不可破坏。故名金刚。如世间金刚宝有三事最胜。一者不可破坏故。二者宝中之上故。三者战具中胜故。金刚顶疏一云。金刚者是坚固·利用二义即喻名也。坚固以譬实相不思议秘密之理常存不坏也。利用以为譬如来智用摧破惑障显证极理。又极理从本具摧破用故云利用义。智用自体无有灭坏故为坚固义。次义云。金刚顶者不是喻名。一切众生心法界中从本具足金刚坚固最胜最尊义。即于理体诸法兴记。故法花云。是法住法位今正显说此秘密理故云金刚顶也。又云。言顶者是最胜义亦尊上义。谓此金刚教于诸大乘法中最胜无过上故以顶名之。示云。于金刚有当体譬喻二义。所言解喻者如释利用为喻如来智用等。当体金刚者如释极理从本具权破用。已上是约理当体解喻也。次约事当体金刚论时五智即五胎金刚三部即三古金刚中台即独古金刚也故此金刚法界诸尊形也。何手内显诸尊且上现法界。即事而真。事理俱密即此宗本意也。

瑜伽事

    义释第一云。瑜伽译为相应。若以女声呼之即云瑜祇。所谓相应者即是观行应理之行人也（菩提心义引之）菩提心义第一云。瑜伽此云相应涉入义也。楞伽经云。若观真理除去分别遮离瑕秽无有能取亦无所取。尔时在定当见瑜伽。演密抄引瑜伽论疏云。一者境瑜伽。二者行瑜伽。三者理瑜伽。四者教瑜伽。说大乘经云。说如来地无分别智及以慈悲故曰瑜伽。
　　寻云。诸大乘经论皆明瑜伽相应义。今此论又题瑜伽事其同异如何。示云。瑜伽相应义也。故亘诸经论此义事全非所遮也。但于秘密教论瑜伽义时可有与夺意。所谓与理秘密同瑜伽也。夺事理俱密瑜伽。故更不可同显教。仍三密相应瑜伽诸教所无之。

中事

    或释云。中者中道也。今论又云。若愿成瑜伽中诸菩萨身等（云云）示云。中字料简学者异义也。所谓中者中道释意指法性平等别体名瑜伽中料简故中不读等训也。此外异义略之。但一传此论依金刚顶经瑜伽遍的秘密总持教门（云云）故于金刚顶瑜伽中明诸菩提心论可料简也。若愿成瑜伽中文全此意也。

发心事

    或释云。发者记也。或云。开也。或云。显也。都率释云。一发求义。二当体名发。三心即成菩提。示云。此论以三种菩提心略辨一切。故论发义又可有三种义。所谓胜义·行愿·三摩地。如次能求·所求·能所合发如上先德释。委如正释。

阿耨多罗三藐三菩提事

    玄赞云。阿云无。耨多罗云上。三云正。藐云等。又三云正。菩提云觉。即是无上正等正觉。此有四觉。一无上觉。是总也。即显菩提清净法界。二正觉。简外道邪觉故。三等觉。简二乘但行生空偏觉故。四正觉。简菩萨。菩萨因觉未满果位非正觉故。下一觉字实通上四。菩提心义云。或云冒地质多此云觉心。菩提萨埵摩诃萨埵此云道心。寻云。冒地·菩提各别也可云耶。示云。弘法御释冒地·菩提一（云云）五大院破之如菩提心义。或云。敌对翻云觉义翻云道。只是冒地·菩提其意一欤。但旧译云无上正真道。新译云无上正等觉。无畏不空译亦云道亦云觉。又玄赞（云云）各可思之。问。于菩提可有三种义如正释。

菩提心事
 
    决五云。菩提即是所期之果。心即能行能趣。菩提心义二云。问。第二识性门如何。答○一浅略释。以厌求妄心。为菩提心体。二深秘释。以自性净心为菩提心体。三秘中深秘释。以大三法羯为菩提心体。四秘秘中深秘释。以真如法体为菩提心体。委可见文集。
    问。第二修性本有菩提心第四寂照一如菩提有何差别耶答。第一第二未许三密行相。第三第四俱用三密行相。如菩提心义抄。

发心事

    问。真言教意发菩提心事六·八·九三识中何耶。答。异义也。
    一义云。九识菩提心也。所以大日经以菩提心为因大悲为根本方便为究竟三句而说菩提心大旨中云何菩提心。谓如实知自心。知自心者即是开示如来功德宝所也。而义释释开示宝所义云。所谓众生自心品即是一切知如实行知名一切智者。又释如实所知旨云。一切众生色心实相从本际来常是毗卢遮那平等智身。非是得菩提时强空诸法使成法界也。此释意法界圆融色心不二悟上三密四曼旨解了名发心此即不经次位阶级直安住极佛果德故法界真如第九识发心也。
　　经云。两部俱论浅深时发心修行菩提涅槃大方便（云云）此即发心浅方便深。何必发心处住极果耶。答。机有渐顿。而此宗意以顿极为本故也。义释云。初发心时入如来定岂烦渐超四处方至究意耶。此心也。故五大院释中台为菩提心为因第一第二为大悲为根第三重为方便为究竟。此释意真言行者直住大日三密四曼遍现八叶九尊形。乃至荼吉尼世天行相即本来遮那功德也。今论诸尊皆同大毗卢遮那佛身意有之。但又有渐入机事不可遮也。故广论之时有渐入·悟入·顿入三种机根也。虽然发心本意全如先（云云）
　　一义云。真言发心八识发心也。所以两部大教意俱以东方大圆镜智为发心。乃至以北方成所作智为黄也。所云第八识七有为无为一切诸法悉含藏而森罗万像宛然而照处名大圆镜也。故此发心者中台大日本来成觉体且不论之只直于第八识上生死涅槃各别处以大悲利物脱迷妄众生。名之为发心也。
    难云。第八识是无没无明迷识也。今真言教意专论直入顿教旨。尔不至法界体性何限第八识耶。示云。所云八识者更非迷情八识。此即大日如来入阿閦佛三摩地之时便更有迷情一切众生如此知见也。故八识含藏功德者大日如来变作示现也。依之五大院释明八识发心义云。缘佛地万德发菩提心。仍八识发心尤相叶。
    一义云。六识发心可云也。所以一切众生皆六识迷情凡夫也。此凡夫发心菩提心时可依六识虑知心。爰以义释立十六重阿阇梨。其中最初证寂然界阿阇梨（云云）所云证寂然界者小乘但空理也。此即虽信本来成觉旨此行直难立。故先发厌求心渐证小乘理终至遮那果海也。
　　难云。真言教意直住遮那果海。若从六识迷渐至极果位云者岂不违顿渐超四处本意耶。答。所云六识者偏非迷情心。此即佛果六识也。所谓第九识佛眼种智真空冥寂故直照平等不二理也。而四眼二智万像森然之时彼彼诸法宛然明了也。此是第六识之分别妙观察智之功德也。故以六识发此菩提心速可安住第九识法界体性智也。菩提心义第四云。诸论皆云第六意识。能发名义故。能发心修行·离染成佛○（云云）今约退源故云第九所通达第六能通达○然四念处说通教唯有六识不许摄论依他八识。且约般若六识文说（云云）○龙树中论入真甘露品有破八识比量故云龙树立六识而释大乘论开为十识。若摄大乘八·九二识诤地论八·九二诤。是得别教意也。彼二论虽许真如随缘非圆融故。又云。所通达心能通达心各有二义。一约九识。谓本净九识是所通达心。染污九识是能通达心○又约九识更有二义。第九净识是所通达第六意识是能通达。又约五智更有二义。大圆镜智是能通达法界体性智是所通达。授决集云。今我凡位所发圆心于九识中且名第九佛性心。即于凡位能见圣识是大乘因。六位究竟大乘果。故天台大师曰。有缘中道发菩提心者此心亦名中实理心第一义空庵摩罗识佛性如如。示云。此事各据一义。何俱无非解释义。故虽不可偏执且为立宗旨假可加难破也。所谓先付九识发心义有疑。其故众生自体六识迷也。而发九识心之时可批难此六识迷也不可批难也。若无批难如何显发九识耶。若有批难只可云九识熏全不可云九识发也。次付八识发心义有疑。其故于同迷识何超六识发八识耶。恐法界体性智者四智同体无万法缺何偏超不二遮差别耶。若如此得意。真言教可立十识也。其故释摩诃衍论八识而二差别智九识不二平等智。其上又立一切识是则先德所破也（云云）而山门教相显密同不超九识故也。但五大院且立十识意于九识中约寂照照寂二德论随缘不变二义也。故虽云十识敢不可同释摩诃衍论（云云）
    次付六识发心义有疑。其故背速疾顿成之本意六识次第入法界智事曾非真言教所谈（云云）仍其实法界本一会故诸识全同体也。故住此教发菩提心云速三识融会须连五智奥藏。故诸识全九识理四智即法界可意得。恐是即此宗本意耶（云云）依之玄五释云。三识同在理心。教门权说且立远近。可思之。但且于发心强论入门时宜依人意也。各据一义如先。又或答厌求发心且六识也。自性净发心已后第九识也。
    寻云。此宗意论发心时矣栗多·干栗多·质多之三种心中何耶。又论事理俱密时其心形貌如何。示云止观质多虑知心。矣栗多积聚精要心。干栗多草木心。其中矣栗多·干栗多二虽名心无所发故简正论发心时事在虑知心（云云）而真言不立矣栗多心但明干栗多·质多二心也。其中以干栗多心为内证真实心。此即草木中心也。五大院引法相人以师释云草木真实坚固心名干栗多是名内证真实义。故以干栗多心名心处心论九识发心义也。所云心所心者虑知心依证处胸中八叶肉团是也。故以胸肉团为虑知依证。此心全一切草木干栗多平等法界第九识自性清净心形体（云云）然则从无死生死以来胸中为常住本有更无转发。父母交怀受生时一切众生皆悉从肉团八叶心莲生。名之为常住佛性别理。经云。常住妙法心莲台等（云云）次金刚界时以月轮为心法体。此即自性清净佛性妄想颠倒云不疵。且如莲花泥不染。委可有三摩地发心（云云）难云。心法无果性。色法质碍体也。而论色心不二时虽无二法强论色心不二时争以八叶肉团忽为心法体耶。又何故必胎藏八叶金刚月轮其意如何。示云。色心平等本来无别体。何妄执二法异耶。故心法必有色法。色法必有心法。互具足修性俱无缺灭也。故心法所具色法即八叶肉团也。钩索爱喜菩提即贪等心所色法显形也。又色法所具心法即清净月轮也。香花灯涂菩提即真境心法显也。委如三摩地（云云）然则显宗色心不二融通无碍虽谈未显心法形兴亦不论色心互具也。今真言教意色心互事现谈理理无碍智智无数。次胎藏约性德以八叶为心体。金界明修得故以月轮为心体。所谓胎虽性德全迷悟不二理体故以莲花显因果俱时也。金虽修得智光圆满功德遍总因果。故以月轮显不二。但善无畏·金刚智两部互传各成理智体一旨时胎藏八叶上置月轮金界月轮上置八叶也。委如三摩地。
    寻难云。第九识者自性净心也。依诧此心以坚固心名心处心为肉团心也。故菩提心义云。于此肉团心处观心性心。心性心○处心故名心处心。又云。凡夫九·八·七·六识依诧八分肉团故若论其形者并如八分肉团。如此等释者九识能依心肉团所依心。能诧诸识而所诧有形貌（云云）若尔干栗多肉团第九识全一体不罔耶。示云。实如所难。所以又非无情非情别。今同体者心性一理理智不二处也。故委论之可有同异也。菩提心义第四云。所通达心能通达心各有二义等如先出（云云）又弘法释云。干栗多名处中非情心也。质多名虑知有情等。唯以在心中故质多亦得干栗多名也。有义云。胎明理故以干栗多心为体。金明智故以质多心为体（云云）尤可也。
    寻云。心意识三虽体一委论之又非无其别。爰以唯识论以识为题。而今论取心为题事其意如何。示云。论识义事教门权说且立远近也。故识是分用心是总体也。爰以大日经说菩提心。云何菩提心谓如实知自心。今论以心。为题事尤有源意耶。弘法释云。心满思量因之为意。心兼了别立之言识。心持决断智即斯名心。有觉知以是其称心含轨则改号号法。得摄持让语曰理。乃至无尽。恐繁不具（云云）总心万义可知（云云）
    经云。以诸识配当五佛时东方阿閦大圆镜智第八识。西方弥陀妙观察智第六识。南方宝生平等性智第七识。北方释迦成所作智前五识。中央大日法界体性智第九识也。九识实是法界体性智。何忽属用耶。
    示云。以义识配五佛时尤虽尔心识相对时又如前。故天台虽立九识名而中实理心释。可思之。
    寻云。今论菩提心理智中何耶。示云。理智俱可论之。故先唐院释云。诸经呼真如法性名菩提心。今论理智名菩提心。所以智为能发理为所发者且而二别体心也。夫实能所同体理智不二也（云云）

论事

    起信论疏所言论者建立决了可轨文言。判说甚深法相道理决判名之为论。求那跋摩三藏遗文偈云。诸论各异端。修行理无二。偏执有是非。达者无违论。三论玄一云源不究则戏论不灭。毫厘不尽则至道不彰。问。论者阿毗达摩此翻慧。尔今论又且限慧可云耶。示云。常途意尤虽尔今论遍诠密藏奥旨也。凡论者破邪辨正义也。何只限慧无理云耶。问。理智不二即事而真也。委如前（云云）

亦名瑜伽事

    示云。亦名者一义显傍依义（云云）其故正依金刚顶经傍依大日经也。一义云。亦名者全非傍正。只于上题梵汉兼摄显委纳义也。仍今论亘两部。又限一界等异义准可加料简。其义如前。次瑜伽同前（云云）

总持事

    行一云陀罗尼者此云总持。苏悉地经疏云。真言者梵称陀罗尼唐亦名总持也。弘法释云。所谓陀罗尼者梵语也。唐翻云总持总者总摄。持者任持言。于一字中总摄无量教文。于一法中任持一切法。于一义中摄持一切义。于一声中摄藏无量功德故名无尽藏。
    问。今所云总持者如上题者只可限金也。又总可亘胎金已。示云。总持者通陀罗尼藏异名也。何必限一界遮三部耶。但此总持者恐限胎藏不限异义又如前。

教门说事

    示云。教者性人被下之言也。门者能通义也。说者开演义也。所谓诠两部教门论三密入门开彼金口演此玉章（云云）但付今所言教门聊有异义。一义总持教门者指大日经住心品也。其故彼品心表真言行者入门令发菩提心。今依彼经说论菩提心故正指大日经胎藏界名总持教门也。意教门说三字指门住心品四字也。次菩提心者存菩提心为因等三句文也。一义总持教门者总持真言教门藏。菩提心者又总论真言行者本意也。所以今论于金刚顶瑜伽中总摄。三部大教三密入门故。又指大日经住心品。得意全不相违其义全同故不可遮之（云云）何此等异义各各准前料简可得意。

观行修持义事

    或抄云。观者无观之观。行者无行之行。修者无修之修持者无持之持。义者义理即亘上矣。一义云。菩提心观行修持义者题三句大宗也。菩提心者菩提心为因句也。观行者大悲为根句也。修持义者方便为究竟句也。义者义用最胜也。所以显宗意体上论用体胜用劣也。真言教意法性平等无体用二物。即事而真真是法界（云云）一义云。菩提者三种菩提。又三句义如前。观行等者总结前。委可类简之。具如下（云云）

发说事

    问。发菩提心·说菩提心同异如何。示云。恐两义也。所谓一义粗题金注题胎（云云）故发说二字准此料简可得意也。如前。一义云。发自行胜义菩提。说化他行愿菩提。二义相应自成三摩地菩提。□且虽两义终成一义。所以金胜义胎行愿故也。虽然前义此论并明胎金菩提心也。今义偏明金刚菩提心（云云）各义委如前。若约此意两义又水火异也。但金刚瑜伽中总摄诸部时胎金又无相违如前（云云）
    寻云。发菩提心·说菩提心两心同异如何。
    示云。是又两义也。一义粗题金故发恐虽因也心是果满也。注题胎故菩提虽果也心即因界也。但夫实因果同体初后一心也。
    一义云。发胜义菩提故从因至果心也。说行愿菩提故从果向因心也。但夫实同体初住一心也（云云）何是又两部一部料简同前。
    寻云。今所论菩提心者恐限心无色可得耶如何。示云。凡真言教意色心平等境智一如也故如实知自心菩提时何限心遮色耶。所以质多即干栗多八叶月轮。即事而真。委如前。寻云。色心不二菩提心者限心王也又亘心数也。示云。干栗多·质多同体者实可限心王争亘心数耶。但真言教意谈心王大日心数诸尊。而诸尊皆同大毗卢遮那佛身也。如实知自心菩提时何限心王遮心所耶。又如前。寻云。依真言教发菩提心机以有相为本入也以无相为本入也。示云。凡真言教意即事而真。有相无相虽无前后强论入门时是又两义也。一义云。有相为本可入无相也。所以善无畏三藏为金粟王说三密行相云。甚深无相。诸劣慧所不堪。为应彼等故兼存有相说（云云）一义云。无相为本可连有相也所以大日经初立住心品令得如实知自心理其后具缘品已上说也。如此互具之互会之。故大日经入真言门住心品其点读事依两义不同也。所谓从有相入无相云义意入真言门住心品。又从无相连有相云义意入真言门住心品。何夫实有相无相即事而真教故。何前后义全不可有之。教本意只直虽示二法同体机根不定从两边入事是又不可遮故。约机根论之住心两点俱以可有之也。约密意论之二法无前后。何有两点。此事准前论义可料简（云云）寻云。密意实虽无前后约机根时论两边。依何不同耶。示云。两边不同须依渐顿二机也。所谓从有相入无相是渐机也。故此有相者浅略行相也。虽浅略具三密故全非显教有相（云云）从无相连有相是顿机也。故此无相者深秘行相也。故虽云无相即事而真全非显教无相（云云）何浅略深秘秘秘中深秘具可传受之（云云）
    寻云。用四重秘释其本说如何□□□□两释会众经微言。又义释云。有浅略·深秘两释。付深秘有重重（云云）此等释只虽出浅略·深秘二重未释秘中深秘·秘秘中深秘两义也。而零妙寺不可思议释大日经第七供养法卷时具出四重秘释也。彼供养法疏云。阿字谁说。梵王说（浅略）阿字谁说。大日说阿字（深秘）阿字谁说。阿字说阿字（秘中深秘）阿字谁说。真如理阿字（秘秘中深秘）又惠果被送偈文云（可寻之印信云云）
    寻云。何故粗题云论注题云义耶。示云。论是本名。义是亦名也。故其字虽异其意可同也。所以论者惠名。义者觉名也。爰以涅槃经说四依相云。依法不依人。依义不依语。依智不依识。依了义经不依不了义经。又重训说义字云。依义者佛性深义。释云。觉名如来悟即佛。而彼此料简合可得意行云。
    寻云。出料简题名恐有机不同耶。又于菩提其三种相如何。示云。先题义深广料简无穷也。何定论其量限耶。虽尔恐加料简略有六种也。所谓一引证。始从金刚乃至至论。其证据各如前出（云云）二辨因果。三会色心。四简王数。五定机根。六论浅深。已上自因果发心乃至至四重秘释其义各皆前有之具。可释合之（云云）
　　次于发菩提心说菩提心或两义或一部。其义粗如前。又一传云。粗题胜义菩提心也。注行愿菩提心也。于此两题两菩提各具三种菩提处通成三摩地菩提心也。故观行修持义者两题三种菩提心令结成名句也。所以粗题云。发菩提心故自发菩提心从因至果好乐菩提誓心决定忆持不忘也。故且当胜义菩提也。正释我今志求阿耨菩提云是也。注题云。说菩提心故直成菩提心从果向因为说菩提利益含识。自他平等也。故且当行愿菩提也。正释若愿成瑜伽中等云是也。而夫实因果同体二菩提无前后。恐论二种菩提事说如次第故也。故法在一心时发菩提即说菩提。菩提即发菩提。粗题即注题。注题即粗题。无前无后一心各可备三种菩提也。意云。金刚顶瑜伽中发胜义菩提亦名总持教门。说行愿菩提。又金刚顶瑜伽中说行愿菩提亦名总持教门。发胜义菩提。如此两题说发无别无异。一心精进发三摩地菩提心故三三互具究竟发菩提心也。意云。金刚顶瑜伽中发阿耨多胜义行愿三摩地菩提亦名瑜伽总持教门说胜义行愿三摩地菩提。又金刚顶总教门发阿耨胜义行愿三摩地菩提亦名金刚顶瑜伽中说胜义行愿三摩地菩提。此两三菩提同体一心发三摩地三菩提心也。如此三三九九三菩提处以一三摩地菩提而总结云观行修持义也。意云。观胜义菩提也。正释如云观一切法无自性等（云云）行者行愿菩提也。正释如云真言行人应知一切等。修得者三摩地菩提也。正释如云令修行者于内心中观日月轮等。如此三三九九九三菩提但一心三摩地总持。瑜伽中以论万义名为义也。然则于三种菩提能得其意一界两界两部合行各随宜可加料简也。所谓胜义自证菩提。果成圆满竖居顶上。即金刚界意也。行愿化他菩提。以证施他横益含识。即胎藏界意也。又胜义因发菩提。即胎藏界意也。行愿果发菩提。即金刚界意也。何胜义行愿行愿胜义胎金金胎从因至果从果向因互具各具俱以可料简也。又三摩地准前三三义应知。如此种种义分种种法门无阙减处名为总持教门金刚顶瑜伽中云意有之（云云）
    寻云。于三种菩提心论入门时如何可为此论本意耶。又于题训点事如何。示云。此论本意居瑜伽中以三摩地为本。虽尔机根不同也。入门无定全不可得论傍正（云云）凡众生元计妄想尤用能求为本先可发胜义也。菩提以自证大悲故尤以香花为本先可发行愿也。一往如此。其实但胜义行愿同体互不可阙。次点然无左右不可定。所以从上诸义势各可训也。金刚顶经瑜伽中发阿耨菩提。等此瑜伽中住三摩地当体名发菩提也。正释如云若愿成瑜伽中诸菩萨身等又云金刚顶瑜伽中发阿耨菩提等。此瑜伽中在厌求机志求无上菩提也。何如此得意或发金刚瑜伽中阿耨菩提心或金刚顶瑜伽中阿耨菩提发心若于密意各无相违者何以不可有咎也。注题又可准之。
    寻云。于今题者只限发菩提无成菩提义耶。示云。凡真言教意迷悟同体因即是果谈故发菩提外更无成菩提。于一题中全可备五佛智也。所谓发是东方大圆镜智也。菩提是西方妙观察智也。发心菩提东西冥合调养万物即南方平等性智也。发心修行菩提三方圆满至极悉归本理涅槃即北方成所作智也。此四方四智同体无碍互无阙减即中央法界体性智也。又亦名瑜伽以下准之。

龙猛菩萨不空事

    或抄云。龙树菩萨造者。龙宫成道故又祈树神得故名名童龙。尘龙也后力刃者树也。彼龙猛者即入龙宫发猛利之心九十日中诵诸方等经作数部论故。案楞伽云。我乘内证智妄觉非境界。如来灭后谁持为我说。如来灭度后未来当有人。大慧汝谛听。有人持我法于南天竺国为大德比丘名龙树菩萨。能破有无见为人说我乘大乘无上法。证得欢喜地往生安乐国（云云）凡此大士者愿满尘方慈周沙界。因示居于欢喜果实号妙云。神异颇多。具如别传。菩萨并造义释如常。大兴善寺等者。不空三藏灭后有敕。即于所译经论仪轨皆同令着三藏号故也。戴存日译如云大广智不空。或加阿阇梨字。或戴灭后谥。如云大辨正广智三藏。或加不空字。准位品存日特进者是正二品。灭后开府。仪同司是正一品。具出别传。可捡正文。

龙树生法二身事

    止一云。树生生身龙成法身。传闻云。大兴善寺者唐土十大寺中其随一也。例如我朝七大寺。

三藏事

    演密抄云。解三藏法翻三藏。菩提心义云。藏灭后有敕于所译经论仪轨皆令着三藏字。

广智不空事

    不空铭文云。被崇敬不空三藏故初赐特进译玄番头。后赐仪同三司兼肃国公例如日本宫。传闻云。唐土习于僧赐俗宫。我朝亲王此例也。三藏广智等者皆德号也。解三藏故名三藏。叹内证称大广智。又不空者异名也。此即入灭后赐赠司空大辨正广智之号也。

阿阇梨事

    光记云。觉我世亲阿阇梨也。律文云。五度阿阇梨十度和尚（云云）示云。阿阇梨者唯解正行义也。觉大师御释用正行义给也。凡阿无义阇梨生义也。本来不生即大日异名（云云）委如义释。

诏译事

    文选注云。诏者照也。又诏者易也。凡诏译者敕定也。其故东夷·南蛮·西戎·北狄语异也。故于四方各有一人令知彼语。此即政时依有烦也。而今译者北方狄语易洛阳人语成意也。　所谓佛教始自天竺来时唐土自北方来故易北方语名云译也。
    问。菩提心论谁人所造耶。答。龙树菩萨云。付之难云。为明能造人聊被所造论说引大日经第七供养法卷并义释文也。而供养法次第无畏三藏于金栗王塔下所感得也。又义释是无畏说一行作也。若尔龙猛菩萨天竺上古论主。无畏·一行唐土代人师也。岂引此等文释为今论诚证耶。爰以表制集云。藏不空所译经轨中不入此论。贞元录虽藏此论未云龙猛造也如何。答。此事两义也。所谓三井流如所难非龙猛造不空制作也。所以山王院杂记云。菩提心论愚案贞元拾遗录云。不空三藏集。此语甚好。又弘法之门人真顶云人同兴此义。又三论·法相等余宗人伪论（云云）山门东寺相俱龙树所造（云云）爰以山家释云。到德二年当大日本国天平宝龟元年也。天竺阿谟伽婆萨罗译弘法释云。龙猛大圣所造千部论中密藏肝心论也。故智证不空集者五大院释云。或目录云。菩提心论不空集也。有人因判不空撰。不空译梵文非自所撰也。又云。问。古德有云。有目录云。菩提心论不空集也。故非龙猛说。此语用否。答。论云。龙猛菩萨造不空奉诏译。而言不空集者无冯。叵用。所云目录者指拾遗。不可用（云云）但至引后代释者是又五大院会云。注引大日经疏是后人加故异本无注（云云）抑大日经第七供养法卷无畏三藏于金粟王塔下感见者不思议疏一说也。如金刚顶义释者龙菩萨感见也。所以义释云。有大德前诵持大毗卢遮那真言得卢遮那佛而现真身及现他身于虚空中说此法门。及文字章句次第令写。写讫即灭。即毗卢遮那念诵法要一卷是。时大德持诵成就愿开此塔。所云大德者龙猛也。彼念诵法要者大日经供养法卷同本异译也。谓供养法要无畏译念诵法要金刚智译也。若尔此论所引龙树感见文得意全无相违也。次表制集不载。经轨虽多之而世传受之不限今论也。又贞元录造论部入之还诚证也。作者名不注事此文多故更非难。况题下龙猛造云事分明故。录略不载之也。寻云。供养法次第无畏成道云事不思议疏分明也。东寺山门俱依用此疏。如何可撰之耶。次后人加者谁人耶。表制集者何事云耶。答。不思议疏五大院会云。疏指龙猛成见昔所承。非无畏感见（云云）次后人加者不空事也。又表制集者善无畏玄宗·肃宗·代宗三代国王被进消息集文名也。示云。传闻此论龙树菩萨所造千部论中肝心密藏大纲总持要文也。故无序·流通唯有正宗。付此正宗大分有三谓初表章。次正释。三结颂也。此三大章各有文段。委如科文。何为一字多含宗也。

大阿阇梨云事

    示云。阿阇梨者粗如前。谓教授·轨范·明解·正行。所以一切行业皆成就一切诸法明为师（云云）弘法释云。初从大日尊下至青龙阿阇梨有七叶大阿阇梨耶。其法号曰摩诃毗卢遮那究竟大阿阇梨耶·金刚萨埵大阿阇梨耶·龙猛菩萨大阿阇梨耶·龙智菩萨金刚智三藏·大广智三藏·青龙寺惠果阿阇梨。如此大阿阇梨等博兼授。
    问。大阿阇梨者龙猛大士指谁人耶。示云。此异义也。所谓一义此论不空作云故指金刚智云大阿阇梨（云云）此三井流并真顶义也（委如先）一义云。金刚萨埵云大阿阇梨。意云。两部俱铁塔中相传云故于彼塔内金刚萨埵受撰此论述两部义故指金刚萨埵名大阿阇梨也。故经云。此名普贤金刚萨埵三摩耶三十七尊名甚深相应大阿阇梨。一义云。指妙吉祥云大阿阇梨（云云）所谓以海云血脉为相承时彼血脉金刚界大日萨埵妙吉祥·龙猛·龙智等次第故指妙吉祥为大阿阇梨。是又依阿萨梨品也。五大院云。大阿萨梨者是妙吉祥也龙猛承妙吉祥造此论不空译。
    寻云。两部共铁塔相承云事有何证据耶。
    答。真言流布源书自南天铁塔。若于铁塔未开之前真言未弘者铁塔以来两部相传之全无相违也。故大日经开题云。于大日经十万颂者龙猛于铁塔中诵出之。经云大日经铁塔相承云事未分明。所以如义释文者龙猛菩萨于铁塔下请诸佛加被时毗卢遮那观多身于空中说此法门次第令写诸即念诵法要一卷是也。持诵成就开铁塔遇金刚萨埵受金刚顶经（云云）所云念诵法要者大日经第七卷也。故胎藏界于塔外虽传之于塔内相传云事全不见也。说铁塔未开以前金刚萨埵弘真言事有见。若尔金刚界何如始自塔中流布之得意耶。答。大旨如先。委东寺相传（云云）一义云。胎藏界塔外相承金刚界塔内相承也。所以如义决文龙猛菩萨先虽传大日经六卷未知行法念诵之作法故于塔外请诸佛加被得念诵法要。即大日经第七卷也。然持诵成就开铁塔遇金刚萨埵得金刚顶经（云云）而此文分明也。若两部共铁塔相承云者违义决文也。经云大日经塔外相承云事不明。如义决文者于塔外虽明念诵法要未见传前六云事谁知。于塔外先明念诵法要入塔内后传六卷有。抑龙猛菩萨于塔内虽住金刚萨埵未见塔内有妙吉祥也。而有何证据金刚界血列文殊耶答。念诵法要胎藏供养塔外感得分明也。爰知先六卷兼世流布云事。而于塔内传受大日经事曾未得其证。次金刚界列妙吉祥事于塔外观真身多身者文殊所说见故依彼文殊加被开此塔传金刚界故列之有何不可耶。但至向海云血脉或异义不列文殊。列文文殊是未开治血脉也（云云）山王院杂记云。彼撰家则高雄空海大僧都也。元庆四年五月十七日延历寺先入唐寻教沙门圆仁于总持院记异家行状迷于血脉。一义云。真言教意法界宫也。故两部俱可塔外相承。何必塔内相承耶。但至义决塔内相承云者约他受用应化身为一机如此示既也。凡胎金相承异说不同也。所谓胎相承如义决者龙树感得如前（云云）又如不思议疏者猕获相承无畏感得等如前。次金刚界相承如义决者塔内相承如先（云云）又于出生义大日经释师子·金刚萨埵·龙猛·龙智·金刚智·不空等（云云）何义决于塔外持诵大日经五字真言者此即两部者明习也（云云）从文殊可受金界道理尤有之。一义云。两部共塔内相承也但至处处异说者随机缘且虽再说浅略行相于两部灌顶者铁塔相承萨埵传受也问。义决塔内传受者只限金刚界不可得意即两部灌顶习也。从金刚萨埵可受胎藏道理尤存之。菩提心义第三云。若诸大乘所说四种陀罗尼中有大日尊陀罗尼咒。若人持诵归依大虽不具足印契观念能致悉地。例如龙树前持大日真言成得大日示现真身。真身受持诵法龙树承之。持诵成就咒白芥子开铁塔论彼初心法则不见已致佛应。故知若唯诵咒若念大日若供养像随一现验。是大日尊浅略行相。大日经崔牧序云。北天竺国黑山中有塔内经卷。猕获来聚取散经卷。樵夫取之献国王。国王授达摩多罗。达摩多罗授善无畏（此说五大院有咎故不用。云云）示云。于山门血脉大分有三个相承。所谓一胎塔外金塔内。二胎金俱塔外。三胎金俱塔内。然以胎塔外金塔内相承专为血脉大体。自余相承义立不同。深意在合行故两部俱虽云塔内全不可同东寺相承。委在口传（云云）仍传教两部血脉慈觉三个相承其义委如五大院解释。
    寻云。何故最初表大阿阇梨云耶。示云。显教法门虽说如来内证只其逗机情遍分别施权实益。故必师传不为要也。而秘密上乘法门不任所化情愿直对自性所成眷属说自受法乐内证。故不闻师传越三摩耶而得其罪也。是故真言必以师承为本也。问表大阿阇梨云此意也。义释云。此法法生秘法也。乱不可授人。必佛佛相付。若不决明师范而披得毁法罪堕恶道（取意）

上根上智之人事

    问。真言教机根上根上上根中何耶。答。论云。若有上根上智之人付之。密总持教门诸教最顶极说也。若撰机根浅深时必上上根可云之耶。爰以弘法大师释云。上上智观即身成佛之径路。况天台安四教机根以中下为藏·通上根为别教上上根为圆教。若尔今真言机根破别教等岂不及于圆教可得意耶。
    （自是已下无也）所以涅槃助互废立约四教明四种也。而显密相望论三根时于四教根前三根俱为下圆人以为中以真言为上可得意也。若尔显教上上根密教中根故全无相违。何唯真言法中即身成佛等（云云）
    问。真言所被机根者只限上根上智耶。将亘上中下三根耶。答。论云。若有上根上智之人付之。总持教门者是遍。切处自心成佛法也。依之五大院释依义释意五种三昧开真实相一生成佛广通诸机云事文义俱分明也。加之摄真实经云。为钝根人从大智海中略出秘密法。六波罗密经云。或后有造诸恶业。为彼说诸陀罗尼藏。
    大妙金刚经云。为上中下三根众生说真言此等如何。答。遍可亘三根。又所望不同也（云云）如前。何金刚顶疏意于机出两经。一当经所被机次一切泛明机也。当经所被机者自性所成内证眷属上根上位菩萨也。一切泛明机者广指凡夫具缚之辈此即信本来成觉类皆以摄在也。又苏悉地经疏立上中下三根。以显机只属中下二类以真言机为上根也。望显三祇百劫修行以真言本来成觉机为上根也。又于真言上根根分三根尚可有此义也。苏悉地疏二云。问。约行者根性其意如何。答于诸修行人有三根异。若上根人触处应修。若中下辈必须胜处。问。彼真言者是神通乘机。应云咸是上根。何故今云三根异耶。答所云上者比况余教以为上根。彼三乘教经历三无数劫希得成佛故今秘密教不历劫数即身成佛故应云今教三根咸是上根也。○问○答。备缘方进即为中下。阙缘而进是为上也。问。若约根机分三品者于秘密教亦分三品耶。答。此义不尔。何者教常是速疾神通乘。但以根机。成三品别也。问。根既有三品。乘岂无迟钝耶。答。此义亦不然。何者根分三品者只在未乘神通乘前。若乘之已俱能速超二死大海同得到于常寂内证法界宫也。同疏云。不学三密以为无智人。若知真言者必备此大智。寻云。真言行者上根不备缘而即进。中下备缘而进。其意如何。答。异义也。一义云。上根不择时处善恶不论时节好恶不待众缘故云阙缘也。中下不尔。必具胜缘修行故备缘云也。一义云。释意云阙缘而进是为上也者。上根本来成觉悟开发故全不待修行之缘。一会信解立处即毗卢遮那极果位也。故不待修行之缘云也。中下根不尔必待修行之缘而入毗卢遮那大觉位故备缘方进等（云云）
    经云真言行者纵。上根云争无修行之缘直登极果位耶。依之今释顶上于诸修行人有三根异异付修行人立三根不同见。况处处解释皆用修行之悟多之。如何。答。直入顿机本来成觉之悟开复何必用修行之方便耶。但其菩萨界常修常证报佛如来常满常显故本来成佛上其菩萨界意用本来修行事有之。示之全非转迷开悟修行。只是自受法乐修行可云也。山王院释云。如实知自心即是一切智地更不用修行。何今释（云云）物语云。经海僧正此事。荣逻法印云寻之处于今智证御释答之（云云）
    寻云。本来成觉之上用本来修行事如何。
    答。或云。本来成觉之信解虽立违缘发来时为治妄缘立本觉自受法乐修行也。义释云。不行而行不到而到。觉大师御释烦中之渐云皆此心也。然立六即位事实非圆实本意。只是为治怯弱懈慢之机也。菩提心义云。以六即为捕难道（云云）花严宗立三根。所谓本觉修行顿修渐悟·渐修顿悟·渐修渐悟（云云）广释花严五教中第五云。五一念成佛顿教义也。谓无始妄想众生一念悟时全即是佛法门大意。无佛可成无妄可造。入其门者岂非佛耶。
    示云。本来成觉之修行者不可分行相。所以一切众生本有萨埵也。所作三业悉无非利物。然则今遇真言教直发此意为无缘含识发无缘慈悲。于最初发心时一向求菩提坚固不可动也。何顿渐两意只可有其机内证。于其行相者受无差别者也。委如三摩地下。又圆顿止观菩提心可合之全同也。义释。一云。于内证心地得深心●●●。若心坚固离业受生。今论常在人天受胜快乐所生之处忆持不妄云能能可思之。
    寻云。上根上智者各别也。将上根上智也。示云。所云上根者五根中信根也。义释论菩提心为因句云。菩提心者白净信心义也。故真言行者所发菩提心者信心开发处名初发菩提心也。此初发菩提心外全不可有极证菩提心。而真言心明本来成觉之旨遍被九界之机缘爰凡夫情识不可论解了。只发信心不动可名菩提心。文殊仪轨云。此法为最上乘者。诸根性下劣者处惑不能信。众生性净故即诸佛本誓力以相应法即显成诸佛圣心于一生中便成最正觉。若随此法者应作如是信。若或起于一念言我是凡夫同谤三世佛法甚结重罪。故信本来成佛之旨名上根也。次所言上智者于此信心之上速发本觉之智显本来成觉解了名上智也。然则于真言机可有上根上智上解人（云云）此上修行如先云。抑真言密意自本在众生自心于能发机三根不同也。义释判六重秘密云。众生自秘非佛秘也何真言行者以要言之只在信行人也。所以有信必一切具足。故花严云。信道源功德母也。智论云。佛法大海。为能入智为能度。又或义云。上根者胎藏界大悲为根意也。上智者金刚界菩提心为因意也。人者胎金不二苏悉地方便为究竟意也。此即以胜义·行愿·三魔地三种菩提心举胎·金·悉地三部密藏可得意也。但法门对当自在巧读随义转用。得意可知（云云）

不乐外道二乘法事

    问。此教即身成佛机不乐何等果耶。
    答。论云。不乐外道二乘法等。付之此教专谈神通乘。既是即身成佛机也。只可云乐佛佛乘。全不可求菩萨乘。何不乐内不摄。一义云。外道者权教佛果也。二乘者华严天台一乘与法相三论三乘也。依之弘法释云。若有众生生轮王种姓有大度量勇饶不乐上诸住宫等。所云诸住宫等者举地指乃至华严天台也。故今论不乐言下广可摄法花会等诸经也。一义云。外道者九十五外道也。二乘者小乘与三乘云也。所以菩提心义引摄论小乘与三乘以名二乘也。所以山王院大师引大论文如此释。何彼大论托二藏。一者小乘藏。二者大乘藏等。一义云。于二乘外道者一向不乐之。于菩萨乘者用舍不定也。故不举之也。所以次下若愿成瑜伽中诸菩萨身者亦名发菩提心。此文取菩萨乘名菩提心也。而简权教菩萨可取真言乘菩萨故。何用舍不定（云云）一义云。外道二乘者无别途意。常途外道二乘也。所以胜义菩提心下云。又诸外道等恋其身命或助以药物得仙宫住寿或复生天以为究竟○又二乘之人声闻执四谛法缘觉执十二因缘。如此文者于外道二乘言内全摄权教佛果不释也。但菩提心义中引摄论。以二乘三乘为二乘事实非今文意是又有别意趣也。所以行愿菩提心下云。终不以二乘之法而令得度。此文意一切有情皆含如来藏而不知佛性常住。权教菩萨皆可摄二乘内闻故引瑜伽论文今论文会合计也。示云。今论定慧必以权教菩萨佛乘名二乘不可得意也。但限二乘除菩萨意权教菩萨虽不知佛性菩萨者必不疑菩提心。故不乐类除之（云云）示云。已上此等料简各据一义。何以非无其谓。但一传外道二乘者不可异途全如常途。如第五义（云云）而若显密相对论废立时广可有与夺义也。所以与论时以一切外道二乘可为简非。皆违菩提心故也。以一切诸教菩萨可为显是。皆顺菩提心故也。夺论时真言行者菩提心之外皆通可名外道。未知三密内证故也○义释中外道有二种。一外外道。如六师等。二内外道。不入秘密内证法故释此意也。何与夺意尤广。委如菩提心义等。但真言法花同异所望不辄。粗如前料简。物语云。古东寺法师最朝云者。为奉破根本大师忝付此实名构恶言云。传教大师只传三种悉地计可未受两部灌顶奉遇弘法大师受两部灌顶。其证据自传教大师被送弘法大师之许状云。栗一笼芋一笼进之。某曰。上座仕可受灌顶之由在之。又山门硕学十人到着受灌顶（云云）故胜阳坊真源闻此事舍显宗入密宗稽古三个年。而山门如此事闻既及于奏闻被最朝罪科矣（委如破邪辨正记）抑上古皆师师弟子弟子事聊无覆藏。而根本大师御师匠行表和尚也。故大师御在生间被崇敬之。若大师御在生时以弘法为师范尤贵敬之何不示耶。又上代灌顶之时。令奏闻宣下之后授之。大师从弘法被受灌顶奏状并宣下何耶。恐弘法未归朝以前传教大师于高尾寺被行两部灌顶时以弘法之师匠岩渊勤操等八人高僧为受者被授灌顶毕。又山门硕学十人从弘法受灌顶事。所云仁等虽大师受一法。全非大师付法之御弟子。纵虽正弟子为秘法弘法之御弟子成事有何不可耶。仍最朝等皆无陈方被罪科。终归山门后悔之。上者向后不可破之由种种熟望毕。如破邪辨正记。

有大度量勇锐无惑事

    或抄云。有大度量勇锐无惑者。略举三种德简真言机也。度量者智慧德度推度。量筹量。唯识·法相等意俱是智慧之用也。勇锐者精进德。玄赞云。勇者进锐者利。善精进（已上）疏云。若无勤勇心则虽有宿殖之业无由发趣。乃至今世利乐尚不可。何况菩提道乎。无惑者无疑德谓自净信心为菩提心。故有疑惑者非真言机。疏云。以此深心净信离疑惑故深得法验现前。若不如此同无手之人。虽至大宝中空无所得（已上）一义云。有大度量勇锐无惑者必不出别体。所以有信解言有大度量。于此大度量信深无疑勇锐无惑云也。一义云。付机出二类也。一信心机也。平信无疑勇锐无惑云也。二信解机。是佛法理致觉了有大度量云也。一义云大度量者指上上智也。勇锐无惑者指上上根也。但于无惑有异义。一义只是指无疑惑物无惑云也。一义云。自见思粗惑至元品微细悉无之云也。何者真言教是说如来内证境界明本来成觉旨。故一分无迷直叶此法者全如是。五大院释云。而此会中都无具惑眷属。弘法释云。等觉虽见十地何伺故始觉修成十地等觉敢不可知此旨。此会中更无迷众（云云）难云。以无惑为真言机事颇有疑。所以若如此者于凡夫何有得益耶。答（云云）示云。此教意更无别子细。只是一切凡夫本有萨埵本来大觉故不改众生当体皆直自性内证眷属也。故一信之解之外别无断惑。信解一念顿断无果无向速超三祇修行也。然则一念发心皆备万行。一座行法悉越三益。又金刚顶经疏云。应云显教三无数劫勤精进功由此经力即身成就依此释得意。真言教意无量劫经不经俱以无相违也。何有大度量勇锐无惑源意在之。又一口传云。有大度量勇锐无惑者总出三种菩提。广举三部秘藏也。若各别书之应云有大度量者有大勇锐者胎藏界大悲为根意也。无惑者胎金不二悉地说前方便为究竟意也何胜义·行愿行愿胜义两种同发三摩地巧读在之。全可合前上根上智之人料简。所谓若上根之人若有上智之人若有上根上智之人如向能能可得意。委在三摩地。

宜修佛乘事

    或抄云。宜修佛乘至余果者发三种之大心超二乘之小境厌日宗之权果求心佛之真宗。
    问。宜修佛乘。尔者所云佛乘者限真言佛乘也。将亘诸教佛乘也。答。难答可准先先论义。示云。佛乘者总指真言乘也。所谓真言教意一切众生本有萨埵诸尊皆同大毗卢遮那佛身也。然则十界众生大小诸尊皆悉真言遮那佛乘可得意。例如天台三乘五乘七方便皆入佛乘爰以五大院一佛一时一处一教等（云云）觉大师御释若就真言而立教。者应云一大圆教等（云云）问东寺意拂诸教。独真言。山门意开诸教同会真言。彼此所谈异也。但又互此两义虽非无其义二流大途如此。
   寻云。天台超八圆教佛乘与真言大圆教佛乘同异如何。示云。此事又可有与夺二义。与时全同夺时可异所以天台超八对四味三教开粗显妙也。真言意韦虽梵志等诸外道法乃至狩须至皆悉本有萨埵修行谈也。教时义云。虽说真如法界无量乘而成真如法界自心佛。名遍一切乘自心成佛教。
    经云真言天台同谈教名一大圆教。开机俱十界皆成会。彼此全无异途爰以根本大师释云。跨节三身超于八教一大圆教也。高祖大师释行于非道通达佛道不起灭定现诸威仪如何。示云。理秘密同时更以尔也。事秘密不同时彼此全异也。依之觉大师释云。三密结要诸经所无。五智奥源唯在此教。但天台·真言相望同异料简先先可见。问本理大网集一大圆教等者大兴善寺阿阇梨云。故释显密一致义也。寻云。大兴善寺阿闇梨者指谁人耶。
    答。觉大师释云。大兴善寺三藏云。若就真言而立教相。应云一大圆教如来所演无非真言教义也。智证大师释云。大兴善寺最改和尚惠则弟子取真言教法名为一大圆教。
    寻云。真言教意以师资相传为本者全不可许自外佛乘耶。将可许之耶。答。一义云。有二意。于四种法身中依法身自受用之智者本来成觉如来故无师独悟佛不可有相承义。若依他受用应化之身者转迷开悟利益众生故必可有师资相承也。经云。付法身自受用有自受法乐说法。既许有说法。何无师资相承义耶。又有内证眷属受内证说法。既谈有内证眷属。是无得益耶。若尔尤以师资相承可为本如何。答。内证说法者能化他受用身也。所化金刚萨埵也。此即约九界方故有自受法乐得益。又有师资相承之义也。其菩萨界常修常证意（云云）而依法身自受用边时能化所化同本来成觉体故。全无相承义无得益相也。报佛如来常满常显义（云云）
    寻。经云真言相承教主一向限他受用可定也。又法身自受用说法无被所化事者更无得益耳云也。如何。答。法界宫说法四身平等更无差别。故自受法乐说法自受法乐得益也。故自受用身教主（云云）而约他受用为金刚萨埵。自受法乐说法者。意本觉如此物说边他受用身也。受此言先不知。今知之故他受用身说法边佛界方也。金刚萨埵传受边菩萨界方也。若法身自受用金刚萨埵全大日如来万德成故始无传受义本来德用也（云云）
    寻。难云。自受法乐说法自受法乐得益也。若尔何无相传义云耶。答。法身自受用。本来成觉体也。故说法即得益更无别体。所化又同大日如来具德故传受即无师独悟也。又传受即无师独悟全非付属流通义门也。何大日如来一德一德本来具色眷属终日得悟恒时得益生界不减佛界不增（云云）
    寻云。难云。此意约九界迷情并应身说法时定生界可有增减云也。而大小乘经论皆生佛二界不增不减说。如何。答（云云）一义云。真言教意一向以师资相承可为本也。其故六识能发心九识是所发心也。若无六识媒全不可发九识悟。故以六识相传可得九识悟也。难云。真言教意一切悉法界宫也。全非凡夫思虑分识。以六识迷情为九识媒三事是迷虑分限也。若尔何九识外置六识可辨能发所发耶。所以此宗意六识者偏非迷情本来本然不隔九识也。故约九界边常恒说法三世得益也。纵虽论相承义可依此意也。若如云能发所发转迷开悟意皆是九界分识也。何于本来成觉体争论相承得益义也（三井观照僧正同之）示云。自性及受用变化并等流佛德。三十六皆同自性身。四身共自性身。八叶同中台也。既指四种身为自性身。纵虽自性身说法何无应化身相承耶。自性身自受法乐说法者他受用应化对机说法外全不可有之也。所以自他虽各别同法界身。迷悟虽异俱一念心也。是以迷时迷自心悟时悟自心说即说自心闻即闻自心。故虽自解佛乘全师资相承也。虽师资相承全自解佛乘也。在因必籍师保果满称为独悟。师传外无独悟。独悟外无师传若有相承若无相承俱以无相违（云云）然则自受法乐者花香灯涂菩萨各以自身供养毗卢遮那佛四佛又以喜·慢·歌·舞四菩萨供养花·香·灯·涂四菩萨。互以如来庄严心庄严如来花严经云。令诸佛互博受增胜（文）此意也。总因果果因果果因因无碍无障法界体性身也。故大日·萨埵·龙树以来乃至我等师资相承即是自受法乐自受得益（云云）委如三摩地。
    
当发如是心○不求余果事

问。不求余果内可有菩萨耶。答。论文有之释。两方若有菩萨乘云。今论总表文不乐外道二乘法（文）行愿胜义下一向简外道二乘不简菩萨乘。故知不简菩萨乘闻若依之尔者今论意以即身成佛为宗。而简不求中何无菩萨乘。爰以论云。宜修不求余果（文）如何。答异义也。一义云。可简也。如一边经。所以具论时尤虽可限佛乘与论之时菩萨不违菩提。故又不简意有之。一义云。不可简之。所以因果不二虽同体也今论菩提心事专在菩提心也何菩萨佛同体故。或云佛乘或云菩提。其意全非各别也。但权教佛菩萨俱不求也。一义云。今文三门菩提心总表意也。凡约论正意时指三摩地菩提心以本来成觉为本意也故可简菩萨也。而胜义·行愿二门通权教意有之。故依此意不简菩萨乘也。故五大院云。前三菩萨唯发胜义·行愿二心不知三摩地心。问。今文。总表文故三摩地心虽合胜义·行愿二门从三摩地不取余果也。故今表宜修佛乘（云云）胜义行愿下通权教故不简菩萨也。故今表不乐二乘（云云）但夫实权教佛果不可取也（云云）
    问。我今志求阿耨菩提（文）尔者亘三门菩提也。答。异义也。
    疑云。三摩地菩提心者法尔普贤菩提心也。何可有志求之义耶。爰以大日经云。秘密主。是阿耨多罗三藐三菩提○彼法为分无有可得。何以故。虚空相是菩提心。无知解者亦无开晓（文）此文无诤不可有志求义闻。若依之尔者今文是三种菩提心总表言也。岂不可亘三种菩提心耶。答。可亘也。付之有异义。一义云。里御谈义时东寺觉济三井观照一同义也。我今志求等者行者只是有佛知欲成此佛处志求云也。此即未发真言菩提心以前情量分齐故亘三门菩提云无相违也。一义云。所云志求者于本来成觉上论悉地义也。其故上表上根上智下结不求余果。中间文何不亘三种菩提心耶。所以有遮经表经。尤可有深意。何说今总表文论三门菩提心。中下一行愿也。今上下文述三门菩提心修行相貌也。故知此文于本觉上。本来志求云也。义释云。心自证心心自觉心（云云）又或经云。一切佛法于众生心行中求（文）但至亦无开晓文者今始不开晓故尔说也。

誓心决定事

    或抄云。誓心决定者谓在心为愿显口为誓。决定谓一向勇猛无退转义（云云）寻云。誓心决定者于何位具此德耶。答。且准余教意顺解恐分位也。若准天台宗者名字即位也。何大日经三三摩耶品如所明。初二三摩耶之分齐也。所以于誓心决定有浅深若浅初三摩耶也。若深第二三摩耶也。义释云。云初三摩耶云未能具有观照之惠。但有求佛之心本达本有菩萨云也。而未能了达已身之本性有何功德。但有慧性能于生死之中最初发心而求佛果。此是初三昧耶也第二三摩耶释云以得如实智故能离无量分别妄见之网善□诸戏论安住真实相中。然此实智即是菩提心也。依此文名字不退也。
    寻云。初二三摩耶中正取何可为今誓心决定耶。示云。誓心决定本意全不可济三三摩耶。虽然且约机论之时有三摩耶不同也。所以于机有三种谓顿·超·渐。信心有二。一信解。二深信。先信解机者解了此理信果极。故法更虽顿极也机且得初三摩耶也。此则从因至果胜义菩提心也。次深信机者别无阶位如教无疑直安住含识得第三三摩耶也。此则从果向因行愿菩提心也。如此论二心事且虽约机论其密意胜义即行愿行愿即胜义无异无别。法界体性别理此则三摩地菩提心也。何胜义·行愿互成胎成金俱成悉地。随义轮如先（云云）
    一交了。
    私云。比丘四重如常。比丘尼八重禁者。淫盗一妄杀摩触（不触男子）八事覆藏随举（随四义不自由）八事者。一投手。二投衣。三入屏所。四共立。五共语。六共行。七身相倚。八共期。是于男子禁之。沙门此云勤息。婆门此云净行（外道中出家者也）
    （御本云）
    贞治二年（癸卯）三月十二日送数个日如形为令法久住广作佛事书写了。
    金刚弟子玉范（花藏寺了翁和尚本师之事也）
    嘉庆三年（己巳）六月一日于上野国渊名庄波志江书写了。今亦应永三十年（癸卯）五月晦日于同国世良田清书了。誂同门了。定智世年六十七岁。
    于时永亨九年（丁巳）霜月二十日于同国世良田山长乐寺为令法久住广作佛事书写了。
    宽永八年九月二十日书写了。
    右笔山明西塔金山坊。
    进上天海大僧正样。
    

菩提心论见闻第二



布施。随众下。钩布施（有人同上。云云）钩布施（如上）
    同事。既亲下。索同事。索利行。令其下。
    爱语。信任下。锁爱语。锁爱语。既亲下。
    利行。亦可下。铃利行。铃同事。众生下。
   颂云（疑滑和合）最初羯赖蓝  （疱）次生頞部昙
    （血肉）从此生闭尸      （坚肉）闭尸生捷南
    （支节）次钵罗奢佉     后发毛爪等
    及色根形相                渐次而转增（文）

菩提心论见闻第二

摩宫振动事

寻云。魔宫振动意如何。示云。三界唯一心心外无别法。故或成魔或成正只是一会所造也。或经云内有邪三毒外感神祇魔。所以一切众生随六类境生六欲心轮转于六趣未出生死皆为第六天魔王终成眷属。行三云。言凡夫者为六所使此意也。而真言行者发大菩提心不着五欲境界誓度一切众生时魔宫振动。魔王懊恼（云云）意云。魔必欲穷民族若有菩提心者民族宫故欲之也（云云）惠心引正法念经释此意也（委如文集）但更发菩提心时魔即法界故全不可隔。或经云。十方世界作魔王者皆是住不思议解脱何深意如三魔地口传。因果经云。时第六天魔王宫殿自然动摇。于是魔王心大懊恼。神泰扰声味不御而自念言。沙门瞿昙今在树下舍于五欲端坐思惟不久当成当觉之道。其道若成广度一切越于我境。苏悉地疏一云。大菩提心为归依所若不安住大菩提心一切所作即为颠倒。若得安住世出世法坚固不动。不为魔之所扰乱。云归依所也（自余委如文集）义释第一云。广大金刚法界宫○此宫是古佛菩提处。所谓魔醯首罗天王宫。大论云。第四禅五种那含住处名净居天。过是以往有十住菩萨住处亦名净居。号大自在天王是也。
    寻云。真言行者堕魔界谈事有之。其意如何。示云。此事秘密深奥也。更不可口外。问经云。上品悉地即身成佛。中品悉地秘密净土。下品悉地诸天修罗宫。何誓心决定魔宫振动。其深意如三魔地口传。
    或抄云。问近世真言行人多堕魔界（云）如何。答。实尤可在心。倩回愚案偏是依戒行衰微也。即大师诫云。发心远涉。非足不能趣向佛道非戒宁到必须显密二戒坚固受持清净莫犯所谓显戒者三归五戒及声闻菩萨等戒。四众各有本戒。密戒者所谓三摩耶。亦名佛戒亦名无为戒。等如此诸戒不具足慧眼闇冥。知此意如护眼命宁丧身命此戒莫犯。若故犯者非佛弟子。即名魔党即非吾弟子。吾弟子即非魔弟子。非我及佛弟子者。所谓栴陀罗恶人。佛法国家大贼大贼则现世无自他之利后世即入无间狱（巳上两处文略摄之）呜呼高祖之遗诫至貌。末资之护持岂疏。

十方诸佛皆悉证知事

    问。十方诸佛皆悉证知意如何。或抄云。十方诸佛皆悉证知者。夫四王捧钵拟奉献于成觉之。大梵王待时期劝请于法轮之晓。十地菩萨为伴侣围绕前后。三世诸佛含智水欲授职位。是故今云皆悉证知。示云。十方诸佛皆悉证知者。善恶虽异全如魔官振动。所以魔王懊恼之时佛随喜之。仍行者在因心誓决菩提果如来在果心证知菩提因。从因至果从果向因得意可知（云云）此故造恶魔亦喜。尤可恐。
  
常在人天受胜快乐事

    寻云。常在人天受胜快乐意如何。或抄云。常在人天受胜快乐者。明出初发心之益未及三菩提之行故疏云。由具戒常得生于人天中。此谓未得法身地者世世生生处常在人中天上得离障见佛闻法此则大利也（已上）以此等文古德多叹发心以后如说修行以前功德。言具戒者菩萨性戒也（云云）
    问。真言教意发菩提心·誓心·决心受人天生可云耶。答（云云）进云。常在人天受胜快乐。付之论机是上根上智人论法即速疾神通说也。何忘顿觉妙道苟受人天快乐。爰以下文凡今之人若心决定如说教修行不起于座。三魔地现前。应于是成就本尊之身。尔者如何。答。如所难。但至今文者会之异义也。一义云。皆悉证知云自证菩提也。常在人天者述化他利益也。难云。此料简太不叶文。所以若论化他是何云受胜快乐又云忆持不妄耶。答。此难尤难会。恐存一两会通者。或显一得永不失之义常在人天中至于化众生之时受快乐不失云也。或又使所化众生受快乐不已功德力云也。此事本难未被遮。一义云。人天者能归依人也。意云。今发菩提心真言行者常在人天中为诸人天被贵敬云事也。此义又不叶文。一义云。今文正发真言菩提心人不云也。只是虽未发三种菩提心恐生信求菩提故常在人天等（云云）一义云。于今文我今者求等者。此文明心王菩提心。即志求大毗卢遮那也。次若愿成云明心数菩提心。即至诸尊世天愿成其身也。故常在人天者显心王菩提心即身成佛之旨。于人天身得即身成佛自证意以如此述也。一义云。今一段总表文亘三种菩提心也。故此四功能文约行愿胜义。若浅略义如文。若三摩地时魔宫振动。即一念心性即本来所变魔宫也。十方诸佛即自心诸佛也。常在人天云即自心人天也。虽人天也人天全心佛果也。何如来名人中尊天中天。故此文可含浅深义。又总表文且明一念菩提心功能。故于人天中受诸快乐云全无失也。故大日经初三摩地等也。但下论文实既如教修行云故。依修行力三魔地现前云得意。前后无相违。示云。常在人天受胜快乐云事难加聊尔料简。所谓一传人者胎藏界地曼荼罗也。天者金刚界空曼陀罗也。故非常没人天（云云）又一传今文言虽不显意移于婆品说也。彼文意犹婆连多。逆即是顺妙理信敬者若生人天中受胜快乐若在佛前生莲华（云云）故妙经密意全明胎金。委可闻口传。何此论彼经同谈善恶不二邪正一妙旨以显一切众生本有萨埵意。就中人天是三界中居。遍引下化上。一切在之得意可知。故于人天言内广摄十界依正。
两部曼荼罗三部悉地具如事相口决（云云）

所生之处忆持不忘事

    寻云。所生之处忆持不忘。其意如何。或抄云。所生之处忆持不忘者。净名经云。总持为园能持善恶念令不失。且持恶念令不失。寻云。所生之处忆持不妄者于何位具此德。答。且准余教意正性离生位也。但今文述誓心决定德故全以彼料简可得意（如上）示云。誓心决定忆持不忘者全不可论次位浅深。所谓真言行者如教顿发菩提心时。直信本有萨埵旨其功德遍同法界。每所生之处常持常熏如此云也。故如常途指座位不退不可得意也。故大日经疏十一云。未得法身地者世世生处常在人中天上得离障见佛闻法此意也。又岂引花严经云。菩萨于生死最初发心时一向求菩提坚固不可动。彼一念功德深广无崖际。如来分别说穷劫不能尽。决一云。言生死者举极下位薄地初心。不尔者云何能显圆顿功深。不可动者理极事遍。不为所动非谓不退为不动耶。言一念者举极少时功深德广深穷无崖广遍无际。
  
若愿成瑜伽中诸菩萨身等事

    或抄云。若愿至佛身明举心数类。心王疏云。若就随自意语明深密义。随入一门皆具一切法门。乃至诸世天等是毗卢遮那。何有浅深之别。若行者能于无差别中解差别义差别中解无差别义。当知是人通达二谛义且识真言相也（云云）
    问大日之外有四佛菩萨天等。何唯诸菩萨身耶。答。是举中间菩萨显前四佛天等。
    问。若愿成瑜伽中诸菩萨身者亦名发菩提心。尔亘四佛世天等耶。答。两方若限菩萨云者。曼陀罗中四佛世天皆大日本体也。次举两身何除四佛哉。爰以义释云。乃至诸世天等悉是毗卢遮那。何有浅深之别。加之五大院释云。求成五乘身亦名发菩提心。如此等文者广亘世天法愿菩提心闻。若依之尔云者。今论文唯限菩提全亘四佛世天不释也。如何。
    答。曼荼罗者轮圆具足义也。故成曼陀罗世天愿物可名菩提心也。此即毗卢遮那本体世天故也。既知本来常住轮圆十界曼荼罗不动其所连法界门名菩提心。全是非忘想所释升沉不定诸世天也。但至不见之经者会之有异义。一义云。如上利。所以菩萨者。上有诸佛下有众生。故举中间菩萨自略前后义也。一义云。心王大日心数诸尊云有二义。所谓或大日独为心王余尊为心数。或五佛为心王自余为心数。故今文不可动五佛俱为心王意可云也。一义云。菩萨者九界全体也。其故五秘密瑜伽出三种萨埵。一愚童萨埵（凡夫）二有识萨埵（二乘）三菩提萨埵（菩萨）此文以九界皆名菩萨也。
    难云。此等会通各不审也。所谓略前后云事未见证据。又四佛虽摄心王何不出世天耶。又如五秘密仪轨者实云萨埵非菩萨也。此萨埵云故三种中取菩提萨埵见。如何。答。如先可料简（云云）五大院释云。问。若皆得菩提皆名萨埵者。三乘皆名菩提萨埵耶。答。智论云。三乘皆名菩萨而二乘皆名菩萨。而二乘不名摩诃萨。唯菩萨名摩诃萨。又云。普于五乘自心实相皆发普贤大菩提心又云。若真言门凡已呼四重人法。皆大日如来果德。故设虽五乘三昧道心求成五乘者亦名发菩提心。若别若总发三种菩提心。示云。今诸菩萨身言内遍摄十界众生可得意也。所以下三摩地下一切众生本有萨埵为贪瞋痴烦恼所缚故。一切众生内何无世天等哉。此等世天皆同毗卢遮那佛身也。岂无四佛体耶。依五秘密仪轨五大院解释皆此心也。
    寻云。今文三种菩提心又两部菩提心俱举也将不尔也。如何。一义云。题名既举两部菩提心。今文亦可然也。所以上我今志求等文金刚界胜义菩提心也。下若愿成等文胎藏界行愿菩提心也。两种发同体即三摩地菩提心也。问。上文魔宫振动者明彼成道时。皆悉证知者述满空诸佛也。下文云诸菩萨身云皆同毗卢专相顺胎藏界闻（云云）一义云。今论以金刚顶经为本经故。上下文俱明金刚界菩提心也。所以上文明五相成身意。自因期果即胜义菩提心也。下文明三密观行相遍成十六大菩萨身。即行愿菩提心也。但于总持教瑜伽中摄两部界会事非论限。一义云。我今志求等文胜义行愿意即摄显乘菩提也若愿我成等文三摩地菩提心。今教意也。示云。于此等论文料简不同也。所谓一义我今志求者明心王菩提心也。若愿成瑜伽中菩萨身者明心数菩提心。此义颇不审也。其故小乘秘密意心王心数同起说。恐于秘密顿发菩提心何有不可动心王心数前后义。何论顿发直道义。时全不可有心心表里也。但说次第可会也又一义云。上文胜义菩提下文行愿菩提。大旨如前（云云）凡于今论文初若有上根上智之人者。出真言教机根也。不乐外道二乘法者先简非也。有大度量勇锐无惑者显是也。直修佛乘者先定机根简非显是毕出所修法以令发三种菩提心。故当发如是心云也。谓我今志求阿耨菩提等者明胜义菩提心。是则从因至果历五种三昧道也。大日经初三摩耶意可名之（云云）次若愿成瑜伽中诸菩萨身者明行愿菩提心。是则从果向因。前所举五种三昧道全大毗卢遮那佛身发也。大日经第二三摩耶可思之。抑三种一心菩提委如题下料简（云云）更论萨心真体两经全同时更无前后也。所以于同五种三昧道横举之云瑜伽中诸菩萨身等。竖指之云我今志求○不求余果也。问。横身土胎藏界。竖身土金刚界。竖横虽异同体不二。故其次一心发法界体性直可成三摩地菩提心也。大日经第三三摩耶可思之。然则前三种菩提心且论机根异故与余教亘意可有。真言教本意全在直连三摩地菩提心也。唯真言法中即身成佛故。是说三摩地法于诸教中阙而不书云意有之。难云。此经思委释上文先简余教非当发如是所显我今志求等文也。何以此文摄显乘菩提限若愿成文为今教意。或又若愿成文内何不云大日心王菩提哉。答。总三种菩提皆真言教意也。而胜义·行愿内且寄在显乘菩提正限三摩地独明真言菩提许也。次至不明大日菩提云者今诸菩提者皆承大日命趣加持门也。故瑜伽中诸菩提（云云）恐皆同大毗卢遮那云岂非大日哉。

如人贪名官者等事

    问。如人贪名官者等云意如何。答。或云。论如人至其志者第四明譬说（名官喻金刚。财宝喻胎界。理玉体智光故）此中有三论如人至官行者。一约名闻明譬。论若贪至物行二约养明喻。论凡人至其志者三约凡情结喻。论所以喻胎界至提行者第五明合说。论更发至行相者第六明总结（如文可解）寻云。法解无量也。何必用此二解耶。又此譬意如何。答。此事异义也。一义云。世人未欲法故必举此譬合胎金两部法也。所谓名闻官位只是意地乐欲故譬金刚修得智界即胜义菩提也。财宝财物是则乐欲境界故解胎界性德理界即行愿菩提也。仍以迷情世俗法显出世解行义也。一义云。如人贪名官等者解上我今志求文。是则胜义·行愿二种菩提心为因大悲为根意也。若贪财宝等者譬上若愿成等文。是则三摩地菩提方便为究意意也。
　　寻云。欲为善之与恶皆先标其心而后成其志意如何。答。如论文者先标善恶心而后成善恶法解先知菩提相后论菩提果也。
    难云。以恶因果显善因果事尤可然。而标善心成善心外三种菩提心者何物耶。若尔不足为解也。答。以善恶心为解事先举凡义也。所以菩提者别显三种义。但又有行相（云云）示云。此等解合上三种菩提故料简全可准前。所谓女人云至成其志者以解结成前文也。所谓菩萨至菩提心之行相承今解合三种菩提指下三门令生后也。问三种菩提总标文毕。以下正以三门分别三种菩提如文（云云）

其行相者三门分别事

或抄云。大文第二略释三种菩提心行相。此中有三。一标菩提行相数。二引古证劝行者。三别叹三摩地门论。其行相至分别者是第一也（余文可知）论诸佛至暂忘者第二引古证。劝行者昔在因地者。问。今指何位云因地耶。答。未发心时凡夫地位。今此教意发心已后实无因位。初发心时即得无上菩提故也。疑云。今言菩提者是发心以来因人。何云发心以后无因人耶。答。密教深意不似常途。佛菩提名言俱是究竟人也。佛者金界果人。菩萨者胎界因人。因无不满过果无轮圆失。乃至成佛者。有人云。昼夜四时云乃至也。论唯真言至不出者第三别欲三摩地门。即身成佛者青龙即身成佛颂云。六大无碍常瑜伽。
    四种曼荼各不离。三密加持速疾显。重重帝网名即身。六大无碍常瑜伽者体即身也。谓六大者。其五大色第六心。色一切众生无始轮回五蕴。色心二法当体即是●●●●●最极秘密法界体与诸佛六大常恒涉入平等。平等故云常瑜伽（瑜伽者相应涉入义也）如疏云。一切众生色（胎）心（金）实相（中不二）从本际以来常是毗卢遮那等（不二）智（金）身（胎云云）四种曼荼各不离者相即身也。一切众生无始本有显·形·表等色内外依正具皆是大三法羯四种曼荼罗相也。众生与诸佛彼此不相离如空光无碍。故云各不离（不离故即义也）三密加持速疾显者用即身也。众生流转身口意即诸佛平等三密故也。如此六大四曼三密体相用佛与众生平等平等互相涉入如随罗网。故云重重帝纲名即身。若有顿悟人才值此秘密教信知无始流转色心当体即是法身如来体相用时。此一会即佛位更无升进阶次。是云发心即到云如实知自心即身成佛大纲如此。具如下卷。阙而不出者菩提心义云。圆教佛果未入三平等三摩地。三平等门于诸教中阙而不出。今真言果名三平等（云云）
    问。法华八岁龙女·仁王五千女人·处胎摩梵释女·华严都率天子皆以即身成佛。何云阙而不出。答。彼等说文唯理秘密全非事理俱密成佛。故苏悉地疏云。有二种教。一显示教。谓楞严深密诸三乘教。二秘密教。谓华严·维摩·般若·法华·涅槃等诸一乘教也秘密教亦有二种。一理秘密。谓彼华严等一乘唯说世俗胜义圆融无二不说三密行相。故二事理俱密教。谓大日金刚顶苏悉地经等能说世俗胜义圆融不二亦说三密行相故（取意文也）此义甚妙。行者留思。
　　问。胜义·行愿·三摩地菩提心今论始明之也。将大日经等有之也。答。菩提心义一云。行愿者两部俱明五大愿十婆罗蜜。大日经大悲为根句金刚顶经三十七尊十二神变。又云。利益安乐无余有情界。胜义心者大日经如实知自心·金刚界胜义空也。三摩地心者大日经大众三摩地·大悲胎藏发生三摩地·法界胎藏三摩地·金刚界阿波波那伽三摩地（取意）仍聚集此等文意名三门菩提心也。

诸佛菩萨昔在因地发是心已事

    问。真言上乘意有修因感果义耶。答（云云）若有云者此教内证果满所谈本有直互觉体也。何同常途诸教有修因感果义哉。爰以义释云。我觉本不生者谓觉自身从本以来不生即是成佛而实无成无觉也。或云。实无能入之人无所入之处。若依之尔云者。今论云诸佛菩提昔在因地时发是心胜义行愿三摩地为戒乃至成佛无时暂忘。尔者如何。答。于真言教本意者全不可有修因感果义如所难一色爰以五大院释云。佛在内证说己因果。欲以此因果普示法界故因位无阙减失果上无圆极能（云云）因果同本有常住互备因果俱无阙减也。但至今文者昔在因地者指常修常证边。乃至成佛者指常满常显边也。此正论三摩地菩提心意。若从胜义·行愿文有修因感果义事不可遮也。所以胜义·行愿者与同显教意有故也。若夺论之时全不可示也。何者胜义·行愿者三摩地上妙用本来拙劣得胜本来大悲方便故也。智证大师御释云。若总论义家浅略甚深秘门在师口。此释修行或惑义明处属浅略本来成觉义在口传云事也。示云。此教本意但在直连直入。其外文无余途也。虽尔机根万差发心不定也。故独虽可论三摩地菩提心兼存胜义·行愿二心也。问浅略时密虽示三摩地依机不堪自成胜义行愿也。深秘时显虽示胜义·行愿随直乘法令成三摩地菩提心也。然则三种俱事理俱密三密瑜伽菩提也。故修因感果外更无本来成觉可得意也。下文云。众生愚朦不可强度。真言行者方便引进。可思之。委如三摩地料简。
    
胜义行愿三摩地为戒事

    问。今论意如何判戒法哉。答（云云）进云。胜义·行愿·三摩地为戒。付之夫戒者遮恶持善为本防非止恶为门。爰以七支作无作义小乘戒法也。专诫身口业。十重四十八轻大乘戒法也。殊制意地念。凡大小虽异制止制戒是同也。而何今以大智大悲为戒法哉。答（云云）示云。凡于大小权实诸教所明戒法各异也。所以五戒十善世间有漏戒。二百五十戒小乘声闻戒。十重四十八轻等大乘菩萨戒也。而如瑜伽论等者于菩萨戒法立三聚净戒。摄律仪不异声闻。摄善摄生为菩萨本（云云）又天台戒法正依法华傍依梵网。
　　佛性常住金刚宝戒（云云）次真言秘密戒法圆顿一实戒上以事理俱密三平等菩提心为其戒体也。
　　此则本觉成觉上防止始觉修成非以之名戒也。于此戒又有二种。一有为戒。二无为戒也。所言有为戒者。显教常途戒法谈始觉修成故其体非常住也。所言无为戒者。本来成觉上论不应正法等四重戒故其体本有常住故也。其戒相说七种戒品以之名三摩耶戒也。问行愿饶益有情戒。胜义摄善·摄律二戒也。故一往属有为戒边可有。三昧耶戒一种事理俱密密戒本来常住无为戒也。义释云。三昧耶者即是不可违越义也。略而言之。即是戒善也。又云。三摩耶者平等本誓除障加护义也（已上一义）
    寻云。有为戒·无为戒俱真言戒也。答（云云）与夺（云云）义释云。有为戒者。是修行方便故云有为戒也。然无为戒者。即是本性戒非是修行。是修成对之有所行方便故言有为。然源观即同无为戒也。以不离阿字门故。又云。汝等当观阿字义。秘密教中而作佛身。若不随此即是住于放逸。又云。受持三世无障碍智戒于身口意奉就如来。诸有所作随此功德即是心性菩提心。示云。以有为戒无为戒为三种菩提心事如前（云云）凡无为戒者住阿字不生理时一切悉无非无为云事处名无为戒也。又亦名三世无障碍智三平等戒也。此即超过三世觉智上受持诸戒法故。三昧耶戒以杀盗淫妄等重重十恶摄偷兰遮。以始觉修成解了名重罪也。但始觉修成外尚有本有无为戒云者是又可犯戒也。然源观即同无为戒云。若不随此即是住于放逸也云。可思之。所谓真言直乘菩提心发一切悉本来成觉戒相也（云云）
    寻云。本来成觉上立戒相事如何。示云。本来成觉如来有防非止恶。名之为持戒。大旨如前。根本大师破南都义云。约分论之。蝼蚁蚊虻悉皆持戒。约究竟论之等觉已还皆破戒也。唯究竟佛果持戒（云云）（取意）此即超三世分识无始觉修成处本来果德以防非止恶名圆顿持戒也。
    寻云。圆顿戒相其意如何。示云。于一会三义性相而自有寂照二义。此即定慧功德也。于此定慧上而有防非止恶义。是名圆顿戒也。故强论戒体时一往虽可亘色心二法再往可限心法也。何色心二法中一心为总故也。
     寻云。难云。以三千本法付名戒体体若不由作法受得发戒体者可有哉。例如自解佛乘。又于不知三功妙理事作法受得时可发三千戒体也。如何。示云。小乘意尚有十种得戒说。于圆顿机耶。故观一会三千妙境时速发得戒体事有何妨哉。别解说戒一意也。又纵虽不知三千三功妙理。作法受得即任运知法尔道理故。发得戒体全无相违。
    寻云。三昧耶戒与圆顿戒同异如何。答（云云）两方若同云。密教广说七种戒品。故云戒相云戒体其旨甚深也。圆顿戒于一心三观立戒名借梵网威仪为戒相。故其义遥异也。依之弘法三摩耶戒不同常途。所云常途者指根本大师所立也。若依之尔云者。大师说戒智证唐决答圆顿戒三摩耶戒一致旨耶。尔者如何示云。此事自宗他宗教相诤论也。先自宗教相意于唯秘密上而立事理俱密。故圆顿戒为理秘密戒。即中道为戒体也。秘密教三摩耶戒于圆顿戒上论三密法体。即事理俱密戒也。故事理虽不同也于戒体者彼此不同本来本有防非止恶也。而他门意始终各别也。故智证大师入唐时宗睿僧正誂此事于唐朝可决之（云云）而智证大师于唐朝问此事。法全阿阇梨答云。圆顿戒三摩耶戒是一也（云云）若尔弘法释不足依用也。问。宗睿佗智证大师疑问云。睿山仁法师说戒词云。
　　三摩耶戒者先所传菩萨戒是也（云云）而高野海僧都说戒词云。菩萨戒与三摩耶戒不同也。三昧耶不同常途（云云）此事未决是非（云云）法全阿阇梨答云。菩萨戒大通大道。三昧耶微细谈戒相。不可异解。
　　仁法师义可为正义（云云）此释意大体谈为圆顿戒。委细谈事相名三昧耶戒。

　　而戒体全一也（云云）依之山门戒坛圆顿戒三昧耶戒其体同故受圆顿戒后别虽不受三昧耶戒传受两部大法也。但灌顶时微细戒重受云也。东寺菩萨戒三昧耶戒各别而不立菩萨戒。上偏受南都声闻戒传习两部大法灌顶时始受三昧耶戒可云也。而三井寺欲立戒坛时若立圆顿戒坛更根本大师门弟两所立戒坛可为破羯磨罪之由自东寺检事此。为免此难可立三昧耶戒坛之由奏闻之处亦违智证决云圆顿戒三摩耶戒一决。故成破羯磨罪。仍被止之毕。
    寻难云。显教密教其意遥异也。所以显教于三千三劫法门虽谈圆融无碍义未云即事而真也。密教于三千性相直谈三密四曼义门也。故戒体随之可不同也。而于戒更无不同云者显密二宗杂乱咎有耶。若尔三井义势圆顿戒外立三摩耶戒义有何咎哉。示云。显密二宗废立实如难势。但不明天台一念三千直立三密四曼相事全无之。又不受天台圆顿戒直受三昧耶戒事又不可有之。若各别传受事有之。犹如东寺义势。不可依智证大师决等也。仍可见仪轨本经和汉两朝解释（云云）然则圆顿戒·三昧耶戒只是大纲微细不同全非别体（云云）若受圆顿戒其后受三昧耶戒事非所遮也。凡根本大师圆顿戒坛御本意只恐三乘一乘论未及论三摩耶戒也（云云）尚寻难云。三昧戒与圆顿戒戒相遥异也乍云何又同云哉。示云。于戒相者名言虽异也于戒体者彼此全同也。戒体异者行相也。问菩提心论同听异闻不空授敬贤名授菩提心戒及心地秘决一行禅师闻书名禅要也。当时山门所用寺家戒体是也。此用三聚净戒。三摩耶戒微细故持具也。
    寻云。于大日如来总体智慧门云文殊大悲门云观音。若尔取戒一门名人时何菩萨哉。示云。于此有种子三摩耶尊形等。各事相秘藏也。但其中种子字也。如上无为戒释。仍判阿字不生旨是则持戒义也。若不知阿字义是名破戒（云云）又尊形如三摩地（云云）

诸佛菩萨昔在因地发是心已胜义行愿三摩地为戒乃至成佛无时暂忘事

    问。受三昧耶戒人有退失废忘之义哉。
    答（云云）若有云者。今文云乃至成佛无时暂忘。此文全不可有退失之义闻。若依之尔云者。初心凡夫始入三昧耶虽受之何无退失之义（云云）爰以陀罗尼集经中说释迦法举退三昧耶还归法。尔者如何。答。一义云。非必于受戒功能无退失之义也。只是真言行者相续修行乃至成佛时不忘此三门云提护意述也。一义云。实无退失义也。所以顿机且不论之。纵虽渐机初发心时更发本来无作律仪。乃至成佛时全不可退失。彼圆顿妙戒一得永不失尚不论退转说。于秘密三昧耶戒法耶。何最初发心无作功德遍法界与如来无异无别。依何有退失之义哉。

    寻难云。历缘对境忘失三昧耶戒。何又无退失义也。抑无退失云者其位何也。示云。开三密相应行解又云无作功德发全无退失义也。凡发菩提心有忆持不忘德。故世世生生不可废三密行。其据证义释文分明也。但至处处举三昧耶退者皆被浅略机也。仍或不云本来成觉义或未发心者也（云云）抑其不退位者常在人天义料简如前（云云）义释第六云。今此菩萨律仪亦复如是。虽谈最初发心乃至四十二地阶次不同然一时普遍法界发纯无作善根。即与如来更无增减之异。复次如初发心时一切功德即与如来等。从此已后经无量阿僧祇于一念中恒殊进深转广不可思议。以此义故名为秘密中无作功德也。
  
唯真言事

    问。以今教名真言有何故哉。又名真言其证据如何。答。此事教时义第三第四以五重玄委细释。又苏悉地经疏等可见之。凡真言出处大日经入真言门住心品是其证据。义释云。真言梵云曼荼罗。即是真语如语不忘不异之言。龙树释论谓之密号旧译云咒。非正翻。此品通论经之大意。所谓众生自心品即是一切智智。如实了知名为一切智者。是故此教诸菩萨直以真言语为门。次真言证据五大院释云。真如言说为门悟入真如佛界。故云真言宗也。此依释摩诃衍论说文立真如言语处也。所以彼释摩诃衍论立四种言说。谓相言说·忘言说梦言说·一如义言说也。前三生死中言说也。如义言说法体常存言说也。但此文觉大师并智证释不引之。五大院始引之也。寻云。名真言事指何物为其体哉。答。金刚顶经疏一云。初明总体者即是本有阿字一部之指归众义之都会。此释依义释文也。义释云。何真言教法者即谓阿字门等是。真言教相虽相不异体体不异相。相非造作众生不可示入。而能不离解说现作声字。一一声字即是入法界门。故得名为真言教法。
　　寻云。梵·汉·和阿字功德齐等也。答。随国风俗。一往虽不可在不同。再往论之于梵字者功德尤胜。所以长短音义三有之。此三皆即随缘真如法故梵字多含其德甚深也（云云）
    寻云。一切言音及阿字义如何。答。义释云。若无阿字即离言语。无有可说。当知但开口出声即阿声也。仍于阿字口内口外不同又总体别体不同如悉昙。
    问。法花真如言说经也。答。两方若真如言说也云者。经文是法不可示言辞相寂灭。此即以理体为离言说法。知非真如言说闻。若依之尔云者。显密事理虽异其体全无别体。爰以彼言诸法实相者即是此经心之实相也。
    阿字不生微妙体即是众生内心法等（云云）尔者如何。答。凡离言说法者暂以理妙言说名不可说。若于理内者全真如言说也。故大师御释中引法花一文真如言说判。问显密同异如前（云云）
 
即身成佛事

    问。真言教意即身成佛者为速疾入大觉位为凡夫当体佛身耶。答。二义俱可存之。但以当体即身成佛为宗旨也。经云。以凡夫具缚之身速疾叶佛果位事此教规模诸宗不共所谈也。依之大日经云十地此生满足。今论速证大觉位述。以凡夫当体名即身成佛事一文全所不见也。抑虽存当体成佛旨何又可亡速疾成佛义耶（已上五大院疑意也）答。浅略门意一生叶大觉位可云也。深秘意凡夫当体即身成佛也。爰以义释云。我觉本不生者谓觉自身从本以来不生即是成佛而实无觉无成也。五大院云。真言毗卢遮那者非是凡夫修成之佛。又此意也。智证释云。若法花久远之时实有成佛之佛者尼揵外道论别人义也。实无成道之处实无成道时实有成佛何者凡·来（取意）是又得意也。但于成佛或立二种即身成佛。谓凡位成佛。或立三种即身成佛。谓理俱加持显得是也。苏悉地经疏第一云。然于成佛有二种义。谓凡位成佛圣位成佛。言凡位成佛者。若得如来智慧虽未断惑依正二报随解融通。于一一微尘具见十方三世。于一一如来身份具见法界相好。凡夫依报从本以来遍法界依也。具缚正规法然道理等灵空之正。由未遇缘不得显现。今依如来三密加持此身法界依正始渐显现。将似圣位毗卢遮那。但以凡情兼劣不能观见唯佛供见。是为凡位成佛。故大兴善寺和尚云。诸法无定性为诚之所转。若三密解起此凡夫之身转为如来身。此身外无别佛身。故五字陀罗尼云。即于凡夫身现成就佛身。应以为证也。次精进无懈怠昼夜修习断除惑障弥增显。是为圣位成佛也。惠果颂云。六大无碍常瑜伽。四种曼陀各不离。三密加持速疾显。重重帝网名即身（已上加持）法然具足萨般若。心数心王过刹尘。各具五智无际智（已上理具）圆镜力故实觉智（已上显得）
    寻云。二种及三种即身成佛同异如何。答。只是开合不同也。所以理具加持二种俱凡位成佛。显得成佛即萨位成佛也。
    寻云。以加持成佛摄凡位成佛意如何。示云。一切众生本来成觉上三密本来加持故也。何如前云（云云）
    寻云。凡位成佛萨位成佛终各别如何。示云。当体成佛即本来萨位成佛也（云云）但于成佛约身心有二种。何智证释云。有人云。即身成佛为胜即心成佛为劣。此义未高。又云。即身即心是佛也。此事在口传（云云）
    问。始觉修成之萨位成佛之时断惑成佛将不断惑成佛也。答（云云）示云。此事虽难测先唐院·智证·弘法等皆一同不断惑成佛释问弘法释云。问。此宗意即身成佛者。若以断烦恼即身成佛若不断烦恼即身成佛耶。答。此宗意不断烦恼而即身成佛先唐院释云。是故不断以为正义。智证云。不断惑各如文集。
    寻云。若尔者贪等烦恼数数起。可观本来具出也。又如何可观之哉。示云。凡断惑证理行人用心即本来成觉心地也。但于断惑有多意。所谓敌对或权教意也。体连或圆教意也。此外又有一种断。秘密事相在口传（云云）
    问。真言教外于余教明即身成佛哉答（云云）若明者。今论于诸教中阙而不书。不明罔。若依之不明云者。法花等诸大乘经盛说即身成佛旨。何必限真言教哉。爰以法花龙女刹那发菩提心即身愿等正觉。加之胎经摩梵释女·仁王五千女人皆是即身成佛人也。如何。答。显密二教即身成佛其意遥异也。故以法花等即身成佛不可为真言教即身成佛。所以密教意以三密平等为即身成佛。故法花龙女等成佛皆云唯理秘密成佛也。依之山王院云。今案三摩地门唯在秘密教。自余修多罗中阙而不出。故大乘中王秘中最秘。法花指不及。况自余教五大院云。圆人初心唯知理观不知事密。乃至初住唯证理佛非曼荼罗。虽说妙觉不说行法。委如文集。
    寻难云。如所答者。于余教者更不明即身成佛实义（云云）如论文者全无嫌也。所以不书不说不云。尔者如何。示云。显教相虽未说三密行相夫实龙女成佛正叶初住无生位时可知三密行也。所以至真因开发位如来速说三密法。必可令闻也。故如实法花翻译俱可明三密行相也。虽然结集者只举显吕一会仪式故阙而不出述也。故五大院云。法花等皆虽说此三摩地门而得法菩提阙而不出云也。可思之。
    问。论文云。于诸教中阙而不书。尔者所云诸教中入法花可云哉。答（云云）两方若入云者。五大院受此文。所言真言者真说真如法性教名真言教。故法花等诸大乘皆名真言秘密教也。如此释者。以法花等名真言教闻。若依之尔云者。法花等诸经中全不说三密三摩地。岂不入诸教中哉。爰以弘法解释中是说三摩地者法身自证三摩地。诸教者他受用所说诸大乘教也。此释尤叶论文哉。答。理秘密同故唯真言法中可摄法花也。事理俱密时阙而不书可云也。故约理秘密诸经中皆说即身成佛也。夫实明即身成佛云者。必可具三密行相也。故约此义边皆真言教分识也。虽然传法菩萨阙而不书故名诸教撰之也。金刚顶疏云。或大乘虽明理证但理证无事。或大乘经虽粗明真言印契等而支分不具未尽佛意。今此经俱说五部三密五智成佛等事理具足尽佛本怀。故云大教王也。苏悉地疏云。花严等虽俱为密而未尽如来秘密之旨。故与今前所立真言别。假令虽说秘密等未为究尽如来秘密之意。今所立毗卢遮那金刚顶等经成皆俱尽如来理事俱密之意故为别也。教时义云。问。若尔诸大乘经皆是真言。何故诸大乘经但明所观之理不说密印真言。答。且如般若经中广明一切菩萨万行法门所谈义理而未说其印真言教。十波罗密各说真言印相本尊观。四无量观亦说真言印相本尊。而彼经中不说印相本尊。法鼓经说三十七品一一真言。最胜王说十二因缘真言。此秘密教中少分说万行真言。而未于一切法门以明真言印相故云唯理秘密。菩提心义第四云。圆教名理秘密。真言事理俱密。然菩提心论云是说三摩地法于诸教中阙而不书者。是佛虽说之而传法者阙而不书。何况圆人初住已上入秘藏。秘藏自具事理俱密。自得真言自他五种灌顶之法。问。天台圆教佛说此灌顶法可名事理俱密。何故理秘密教传法圣者阙而不书。是谁阙之○答。天台圆教唯随显了理秘密。若约隐密今有事密。彼佛说中虽名显了三密事法隐密未传非同佛以密意不显了说。又密迹经说佛三密。及一向虽说三微妙而唯表名不说行相。金刚顶疏引六波罗密经为灭后持法。文云。佛于六波罗密经中辄摄法宝以为五分。一素多览。二毗奈耶。三阿毗达磨。四般若波罗蜜多。五陀罗尼门。而举五人以为灭后传教者。谓阿难·优婆离·迦多延那·曼殊师利菩萨·金刚手菩萨。如次令各受持一藏○故知文殊·弥勒诸大菩萨诸大乘之时真言秘藏阙而不书。
    问。三摩地菩提心诸教中说之也将如何。答（云云）两方若说云者。一代诸教中未明三摩地菩提心。可限真言教耶。爰以弘法释云。是说三摩地者法身自证三摩地。诸教者他受用所说大乘经也。若依之不说云者。五大院云。法花等皆虽此三摩地法而传法菩萨阙而不书。尔者如何。答。此事异义也。所谓东寺一义（不说如弘法释）山门二义（说不说二义也）问。说云义密机前虽说之显机前而不书之。爰五大院释如前（云云）次不说云义得三密法速移真言教。于彼显机全不说也。山王院释云。三摩地速疾门一切诸教阙而不书。此教方说故为诸教所归之教。前后明白。若如是释者则阙而不书难何可消通耶。此释不书者不说得异也。
    寻云。先德两义终可相违也如何。示云。两义终不可相违。所以彼显教中未明三密行。故约显教前虽云未说于佛意者全无济者也。其故对未悟之机说三密法会修行开悟正可名论也。而龙女理秘密成佛即继事秘密速得三密觉事于佛意不济处也。以此所得三密传法人或不书云或不说云。彼此只同意也。依之五大院次下释云。心觉开解得成佛道时。内心观法名三摩地。是名初住即身成佛。此释心觉开解方说三密得也。问。胜义行愿菩提心余教亘不亘以其料简可得意合也。例如待有教无人等。具可闻口传也。又真言即身成佛分证也究竟也。
    问。真言教意可明分证成道耶。答。虽难计任密教大意以分证即身成佛不可名。
    难云。所答不明。夫案大日经意超三劫至净菩提心门。是名成佛说也。而净菩提心法的道。天台初住也见。爰以义释若一生中度此三妄执。即一生成佛。何论时分等（云云）如此释者以一生入住名一生成佛。何不明分证成道耶。答。不可明分证成道。所以于顿连直乘教何忽论分证成道耶。故山王院一处释真言教意以初住为所期云迷破。但净菩提心者名佛慧初心。三劫十地法门对顺圆教。全非真言实义也。依之五大院释云。经云。若得此者即与诸佛同等位者。当知行人即位同大觉也。以其自觉心故便得佛名。然非究竟妙觉大牟尼位。比释法明道也。
    寻难云。教虽顿极也机有渐顿。岂无分证成道哉。示云。分极证位全非真言教本意。所以若约本来成觉以凡夫当体为极佛。若约修得成佛以速证大觉为妙觉。故于成佛更无二佛体也。抑本来成觉者。毗卢遮那佛法界体性遍一切处故。十界当体不出四重圆坛。诸尊皆同大毗卢遮那佛身若有云无相违也。委在口传（云云）
    寻云。八叶九尊五佛四菩萨其体各别也。若尔其位同异如何。示云。五佛者皆一佛而外用不同也。诸尊者亘因果而分极各别也。颂云。自性及受用变化平等流佛得三十六皆同自性身。问八叶四重三十七尊等开合等义委可闻口传。

一者行愿二者胜义三者三摩地事

    问。三种菩提心列次第相如何。文云。或云胜义·行愿·三摩地。之行愿·胜义·三摩地。付之上标章云胜义·行愿等。下正释列行愿·胜义等。前后次第何相违哉。答。且任一机料简之。依金刚顶经心时列行愿·胜义地。依大日经心时胜义·行愿·三摩地列。是则五大院解释心也。其故胎藏界意在内证境界发本来成觉知见上云大悲胎藏发生曼荼罗普施大悲心开演内证旨也。然则约能化者大悲心为先。约所化者发大旨为先也。故经云。菩提心为因大悲为根本方便为究竟。先发大乘智后修大悲心万行见。次金刚界心住三十七尊旨五相作佛上对所化说之时或六年苦行发智事必依大悲行愿力故也（云云）所以汝达等者。可修大悲令劝心大悲为先也。示云。此事准上题料简可得意也。异义各如裁彼题下所以或并亘两部或金正胎傍或。一向金界等（云云）但一传于金刚界瑜伽中广谈总持教门时两部三部宛然无阙灭。故或胎因或金果或自证或化他皆悉无非瑜伽相应心。问约自证时胜义行愿。约化他时行愿·胜义·初胎后金初金后胎。胎金不二因果俱时菩提心也。此义法在一心说必次第。能能可思之。委如下料简。菩提心义一云。问。此净菩提心大日经三句中何句摄哉。答。即初菩提心为因句是也。问。此经菩提心为第一句大悲行愿为第二句方便为第三句。菩提心论大悲行愿为第一菩提心胜义谛观为第二菩提心自证观法为第三菩提心。二文相违何会。答。菩提心种于诧诸佛胎藏。大悲万行养育守护。沙罗树王增长开敷。是此经大悲胎藏之大意也。外修万行内观诸中开心佛。是金刚顶之大意也。问。大悲万行养育者何等法耶。答。义释云。诸但说沙罗树王种子根茎枝叶花果未明养育方便。但此经明种子养育方便（取意）如经者以三密行修供养行。问。若尔此经大悲万行句彼论行愿菩提心只由真言门三密供养行耶。若尔菩提心经等菩提心六度万行大般若等一切大乘菩萨万行不摄此中耶。答。皆摄此中。但约行者行相少异。何者且如布施。拙度菩萨舍身退道舍衣破戒。巧度菩萨与法为眼教恩为衣。真言行菩萨法施满。且如布施者万行皆然。
    问。真言行人修三密行时不修事一行具行愿菩提心哉。答。可成就也。付之法理功德行者行证更不可混乱。何不修事一行忽成行愿菩提心耶。例如依念佛诵经力用虽得万行万善功德无事行时犹不圆满之。或修定慧二法时虽备持戒功德不持自戒者犹名戒缓也。若尔者纵三密行中虽备万行只是法体功德不可有事胜用哉。答。此事菩提心义问答也。后不可加料简。可释菩提心义（云云）（如文集）示云。真言教心三密修行外更无别修行也。是则本来常住一法不阙减故也。所以显教心理性虽具诸法事相不具云故。理外事事诸法各别也。然真言教心本成万行圆满自行化他事理具足同体也。故证一理而备万行。修一事又具诸法（云云）爰显三密法时开本来具德施事相胜用。故五供养印明下一涂香遍十万供养诸佛。乃至以饮食供养等地狱饿鬼等令饱足（云云）又施含印自手留甘露令饱满饿鬼等（云云）纵无饮食且用明施此作用。是本来法界融通故也。凡夫无此作用思妄情所隔也。问。悉地成就阿阇梨皆施此用。弘法释云。悉地非难得。遇此教难也（云云）传闻。一条院御时修学院澄等僧正内御恼有雪中愿青梅御坐时。僧正以五古加持梅树。即青梅出现。又法性坊尊意菅承相成嗔时火炎现时结水轮印即水显现消火炎。此等皆以印相计施作用也。如此得意。上诵经时具戒功德外又白四羯磨得行相戒功德也。何依本来所具持戒故也。又天子本命道场者独限总持院也。唐土名天子内道场也故内里又有道场。弘法大师于内里立真言院是也。所以唐土青龙道场名天子本命道场也。此必持炽盛光供养天子本命星也。准之慈觉大师仁明天王御时立天子本命道场可奉祈天子之由有御奏闻处。有御睿感被许之。于内里可被建立之（云云）重奏闻云。先师建立止观院不建真言堂。而默真言堂置之。于彼地可建立本命道云。故于彼地可被建立之由被敕许间建立总持院名天子本命道场。何限我山总持院余寺无之也（云云）

行愿事

    问。行愿菩提心有教行二门耶。答。可有之。疑云。若教行二门俱在云者。今论文专诠行门。谁知在不述教门。爰以菩提心义判教行二门所云利益者为劝发一切有情云至而令得度者行门也云次引华严央崛等大乘经佛性同故是教门也判。爰知以论文皆属行门故于论中全无教门闻。若依之。尔者今论文所言利益者为劝发一切有情悉令安住无上菩提终不以二乘之法而令得度。今真言行人应知一切有情皆合如来藏性等可名之。答。今论文教行二门各有二重配立。凡行愿门菩提心者。其大纲利益安乐二门也。于此二门各分别教行二门。先利益门教行云者。所言利益者为劝发一切有情悉令安住无上菩提终不以二乘之法而令得度者行门也。应知一切有情皆令如来性乃至引华严文以下教门也。次安乐门中又分教门。门人既知一切众生以下教门也于大悲中以下行门也。但至五大院释者引华严央崛等文说悉有佛性旨。故教门意云计也。论文全非云无意。示云行愿菩提心大意不出利益安乐二门也。利益门者令一切有情界断惑证理也。安乐门者随一切众生欣乐与世间出世乐也。但两门虽似异其体全无别。所以断惑证理成佛者敢非转染断证。但是一切众生悉显本来成觉旨故。世间出世诸法外全无之也。问真言行者发大菩提心同体慈悲熏自他更无别。然则云利他独非他即己身教也。自行云又非向即法界行也。我利益安乐无余有情界观十方含识犹如己身乃至二乘之法。可案此文。

无余有情界事

    问。无余有情界中摄显教佛果也。答。可摄也。付之广证判教异时更虽可有其义分如论文者全不释处也。摄显教佛果云事只是约流转凡夫论之见。爰以次下终不以二乘之法而令得度（乃至）随众生类而给。付之如此等文者二乘界虽为度境于佛界未云摄所度境哉。答。真言行者本来知见上所度行愿菩提心前修成显得佛果皆可成所度境也。再往论之时摄显教佛果云全无相违也。爰以五大院安五教菩萨行愿菩提心云。但藏通菩萨同于界内六界虽发行愿之心而有拙度之异。别圆菩萨同于界内界外虽发行愿之心而别菩萨未出变易亦次第行言圆菩萨远出二死亦圆融行真言菩萨出二死深入佛。于众生界说于内证广修行愿。别圆犹以十界为所度境密教岂不然哉。仍深入佛界者本来觉体也。广修行愿者内证境界也。示云。凡真言教心佛果者本来成觉如来也。常修常证只是菩萨界德也。修行显得佛果皆属有情界可教他也。所以论显密异时八相成道释迦如来迷本来成觉佛也为心王大日者成心数万荼罗眷属也。故天台观心真言教相也。但论佛果密惠时摩梵·龙女等皆同得三密行相说于能化佛果哉问于显密各有显密。于同异又有事理义。与夺料简相望不同。如先料简。具可解觉大师解释（云云）问。我当利益安乐无余有情界。尔者此中摄瑜伽诸菩萨哉。答。可摄也。付之瑜伽成就诸菩萨既是菩提心体也。何以此等。菩萨可为所度境耶。爰以上文若愿成瑜伽中诸菩萨身者亦名发菩提心何者为次诸尊皆同大毗卢遮那佛身。加之义释明内证眷属云。一相一味到于实际故名集会。若少分未等一法未满足不名一切集会。如何。答。所图一曼荼罗是显生佛轮圆体。谓心王大日即能化也。心数曼荼罗即所化也。然心数曼荼罗者本有生界悉常修常证菩萨全本有大日所施大悲也。故于瑜伽诸尊非无能所异哉依之一经中以等觉菩萨为护摩薪内证说法时又得益见。但至若愿成文者显轮圆曼荼罗时即菩萨界备。佛界故取轮圆处为菩提心也。以菩萨界当体为所度境事不可遮。问义释此意也。一义云。若愿成等者。菩萨界方显法界曼荼罗故尔云也。然菩萨计定可成所化众。全瑜伽当体不可得意。只是瑜伽随缘处指曼荼罗也。大日经云深甚缘起难可见随缘真如证文也。山家释云。随缘三观即同而不同。不变三观即不变而反。可思之。
    寻难云。若愿成瑜伽中意者。所化菩萨不知自身即大日具德云耶如何。答。且九界方不知之也。九界皆知如来具德即佛界机也。妙乐大师释云。众生自意当分增长。今准佛意莫非地留。可思之。示云。毗卢遮那佛者即法界身。法界身者即诸尊体也。故佛独非佛体即十界众生也。诸尊独非诸尊即大日如来也。爰发菩提心各显如此实体。各住本来成觉名瑜伽成就。然则能度是本来瑜伽。所度是本来瑜伽。且不知不同而已。一切有情皆含如来藏性。可思之。自受法乐说法·内证得益委如上云。

观十方含识犹如己身事

    寻云。犹如己身者何可得意哉。答。有事理二意。如遍满抄。或抄云。利益安乐者。唯识论云。利谓利益。即是后济。乐谓安乐。即是现济。观十方含识犹如己身者。识含宫中故名含识。此明同体大悲。于同体在事理。先事同体者。如梵网云。一切男子是我父一切女人我母（云云）所谓我骨肉即父母身份理同体者。如起信论云。一切众生及与己身真如平等（已上）又宗镜云。不入一如平等违成佛正宗。不了同体大悲堕爱见妄想（云云）（心垢也）一义云。或抄云。问上列胜义·行愿今云行愿·胜义。其意如何。答。从空入假故胜义为初。从假入空故行愿为初。二义互前后无异（云云）

终不以二乘之法等事

    问。真言行人以小乘法可度众生哉。答（云云）两方若度云者。今论文终不以二乘之法而令得度。若依之尔云者。人天化乐流转乘因犹与之。二乘小法出世妙因。何不与之。爰以五种三昧道中出声闻缘觉法哉。如何。答。利益门日不施之。安乐门日可施之。所谓利益门者名大智门。此时一切众生心品含如来藏性次第养育增进佛道边也。安乐门者名大悲门。此时随众生乐欲不残一法与之令欣悦。故可施二乘法也依之金刚顶经疏释安乐门云。上自如来寂灭乐下至夫妇卑小乐无不与（取意）是则非为成佛种子。只且指差乐方皆名安乐也。或抄云。论所言至现前者。第二别明得利益。终不至得度此者法花云。有所难问不以小乘法答。但以大乘而为解说令得一切种智（已上）文句云。若见无大机而说小得方便益。若不见无大而说小妨其大缘等。是不见但说大无益（云云）
    寻云。显密二宗利益不同如何可得意哉。答。法相明行菩萨安乐门。故谈五性各别与二乘法也。天台明自受用大智门。故谈唯一佛乘不与二乘法。趣安乐门菩萨道心也。趣利益门引入佛道心也。然真言心利益安乐两门俱可然之也。菩提心义云。诸宗因执不可必达等。此释意约安乐门时随众生乐欲故若法相人来问真言法门者汝所习法相法门是也。若说之可令安乐彼也。余宗可准之。仍如是可在大智利乐两门（云云）故释迦大智门故精进炽燃也。弥勒利乐门故。懈怠不进。只是于一人终日精进终日懈怠（云云）或义云。华严普贤因分。法花观音。般若文殊。法相弥勒。此释依十地也。仍十地论云。普贤因分说。言说相应故。性海果分不可说离言说相应故（云云）寻云。八叶九尊本来寂然名法花。此上以事理俱密行相可名真言也。故义释云。何以观音计可名法花哉。又法花非性海果分者事秘密欤理秘密欤。示云。约诸宗方取利益安乐事且一往心也。所以于何宗阙大智大悲哉。说又于真言教心哉。凡菩萨心者名上求下化。故具足大智大悲利益安乐无阙。爰此宗心凡四生悉本来成觉十界当体皆瑜伽诸尊也。然今所云菩提心者谈大慈大悲。约此大慈大悲时十界俱无非利益安乐。终不以二乘之法等（云云）可思之。菩提心义云（里书）又法花云。若于此经不生信心当于如来余深法中示教利喜。文句云。当别教中而引导之。今大日经以普门身于十方界说五乘法。待其机熟引入此教。故须诸宗因执不可必达。随其情乐以彼经说五乘法以为真言。若有回心方说此法。

一切有情皆含如来藏性事

    问。真言教心于如来藏理许隐显异哉。答（云云）若有隐显异云者。迷悟同体事理不二也。依何论隐显异耶。若依之尔云者。一切有情皆含如来藏性等。尔者如何。答。论转迷开悟时且可有隐显异也然。其实义不可有隐显异也。如一边天台一处释中辨隐显异即他师心破。问真言天台俱以同之。
    寻云。皆含皆义如何可得意哉。一义云。皆含如来藏性指理佛性也。皆堪任安住等者指行佛性也。此义意一切众生皆云也。一义云。于皆含句事理俱含也。所以并指理佛性行佛性。次皆堪忍等文如此一切众生皆具理佛性故堪任安住无上菩提云也。此义意指二佛性皆云也。或抄云。皆含如来藏性者。一心含藏如来万德。楞伽之寂灭者。名为一心。一心者名如来藏（云云）实虽无量等有但果显易信因隐难明。故浅识之类轻因重果。愿诸道者深信自心（云云）示云。此教心如来者毗卢遮那遍一切处法界体性是也。而此遮那法界全一会心名为含藏也。故此一会心发堪无上菩提（云云）然则密藏所谈更虽无隐显且约能入行者论发不发也。问心王大日心数诸尊可思之。

华严云真如智慧等事

    一义云。真如理佛性。智慧行佛性也。所谓此文证上心故指二佛性云真如智慧也。一义云。真如智慧者总指理佛性·行佛性也。问如上料简可准知之（云云）示云。真如·智慧者指理·智二门也所云理·智者境智同体真如即智慧智慧即真如。常熏常觉三智具足（云云）

妄想颠倒执着事

    一义云。妄执者根本无明也。颠倒者所知障也。执著者人执也。一义云。指根本所知人执总妄想颠倒执着云也。故若难云下只妄想云不举余也。必三义不可得意。示云。此文于一会迷心总举三妄执也。三妄执者即三惑也。问起信论云。过恒沙等上烦恼依无明着别。依无明起我见爱染等（云云）三妄执委如义释（云云）

一切智自然智无碍智事

    有情妄想六识也。又离妄想显三识智故则得现前云也。一义云。如次始觉·本觉·始本不二三智也。华严探玄义云。一切智者是始觉智。无师智者是本觉智。无碍智者始本不二智。无师智者当今自然智也。一义云。一切智自然智者。一切智本来常满常显本来始觉智也。本有常住无动转方即无碍智也。自然觉了方即自然智也。或抄云。真如智慧者即如妙理如智也。真如谓所证境。智慧谓能证心也。能所一体心境一劫。如大师释。理者阿字本不生理也。此理所有本觉智也。智不离理理不离智。如珠与光。如此不二理智本来具色今始而觉之故云始觉。即此名能证智。阿字理智本来法然。此所证理智即名本觉智。虽其名二而其体一也。虽其体一还有二名。得名之由显然而已（云云）妄想者。妄谓霞假无实。想谓取像为体。颠倒者。颠谓心识狂乱。倒谓背觉合书。一切智者万德皆备无阙减义。自然智者非从他得从自得故。无得智者心不住空有而照空有故。探玄义云。一切智者是始觉智。无师智者本觉智。无碍智者始本不二智（已上）今无师智者即自然智也（云云）示云。三智料简异义大旨如此。但能引论与所引文可同也又异也。如探玄义等者只起信论分齐也。
　　此等痴迷起上法门说探玄义又释自然智。非从他得从自得故。然真言教心必以相承为本。若非从他得彼此可相违也。或料简引华严经。故只如华严可得意。强同今论不可云。虽然引彼合此上若有相违全为证据事不足也。何准上阙而不书料简可得意。委如先（云云）所以约密教意者此三智三种菩提心·胎金悉地·佛金莲等可料简也。是则空假中三观智也。三三互具菩提心具如题下（云云）
    问。真言教意有无师独悟佛耶。答（云云）进云。一切智·自然智等付之真言教心立三摩耶浅深。必为师资传法为本如何。一义云不可有无师独悟佛。所以内证界会时自受用常恒说法也。他受用流转日大日萨埵师资相承以血脉为本。仍云内证云外用俱以不可许。但今自然智者证位事也。
    难云。诸外典等并世俗中皆许生得智。纵虽真言教心何无自然觉了义哉。答。一义云。可有自然觉了佛也。所以六大四曼法界全体本来遮那常恒说法。故闻风声水音即可得内证智也。依之教时义云。五大言音当体是真言也。故真言人直闻声水音即知是法身之声亦能悟入阿字本不生理。若不知此义即能顿悟之机虽闻佛音声于彼无益。
    难云。此义犹借外缘。实非自然觉了如何。答。示云。粗前后示之。问无师独悟佛有无两义尤计。随学者异义也。所谓有自然觉了佛云义依今教时义等也。天台自解佛乘全同之。然此外五大院正引天台释自然觉了旨释。大乘止观性净熏习成佛但至犹是假外缘云者。释意必假彼外缘悟云只是水火等法界全本来法界身体。闻风声水音悟入云今义彼心异也。所以真言教意实不许无师独悟者大日如来无灌顶佛也（云云）又必可有师资相承云义心自受用身说法本来相承常恒无息时。况大日如来有三身。偏限自性身。纵虽自性身诸佛所师所谓法也（云云）（已上利益门毕）

所言安乐者谓行人既智（乃至）于大悲门中尤宜样救等事

    或抄云。论所言云至引进第三别明安乐。不敢轻慢者。如法花云。我深敬汝等不敢轻慢。所以者何。汝等皆行菩萨道当得作佛。实事轻慢心济佛性故也。随众生愿等者。如理趣分云。一切有情当愿。随其所求皆能满足（云云）
    问。真言行人不舍此身一生成佛今何云身命不吝哉。答。人所异解。且存一义行愿意未虽不吝身命依即身成佛教力不值舍身难缘也。有人云。随众生愿者布施行也。更亲近意云同事行。信任师言者爱语行。亦可教导者利行也（云云）
    示云。于此安乐门有教行门二心。所谓所云安乐者行人既知（乃至）一切众生毕竟成佛故不敢轻慢者教门也。次又于大悲门中云下明行门。付之又有二。谓尤宜样救者先举行门大体。随众生愿云以下述行门相貌也。所云行门者即四摄法也。谓随众生愿而给付之乃至身命而不吝惜者布施也。令其安存使令悦乐者利行也。既亲近已信任师言因其相亲亦可教导者爱悟也。若众生愚朦不可强度真言行者方便引进者同事行也。抑此四摄法金刚界外四供也。所以钩索锁铃如次布施·同事·爱语·利行也。问约彼次第此文乱恐也。委如三摩地。
    
若众生愚朦不可强度真言行者等事

     或抄云。若众生云至引进者所化众生中若愚钝者不可强以大乘法度。若强度此恐还生谤。且随机根若说人天三乘等善巧方便渐引进之（方者法也便者用也）
    问。真言行人可度愚朦众生哉。答（云云）付之行愿菩提心者随一切众生愿乐施利益安乐两门也。若不度愚朦众生者岂不违度生愿哉。一义云。不可强度者强以二乘法不可度云心也。所以上文终不以二乘之法而令得度。故今安乐门时为根钝重障众生以小乘法可度之（云云）一义云。此文安乐门下也。凡安乐门心未能成佛机。若不堪利益门机有以三毒五欲等法方便引导终可令入利益门也。故不强度者以利益门强不可度。以安乐门渐可用四摄法（云云）示云。凡真言教本意六凡四性本来成觉外实虽无余行依众生机性万差且施利益安乐门也。故施设此两门广虽亘显密二教约密宗本意皆悉无非瑜伽密惠也。故实安乐门外全无利益也。所以随众生乐欲所施安乐皆悉轮圆曼陀罗诸尊也。是以诸尊经轨普有除病·延命·求福·贪爱·降伏·摄受等种种密行（云云）且以安乐门者名现济以利益门者名后济。故方便引导者渐以现济终令得后济云也。如此虽两门不同约遮那密惠者安乐即利益也。利益门胜义心。安乐门行愿心。安乐利益同体三摩地心也。故两门三门三一互具无阙减可得意也。故四弘誓愿虽利益门法门初一愿行愿后三愿胜义也。但五大院密四弘俱摄行愿事有此大悲上涅槃。大悲众生故皆同行愿得。问得意兔角无相违。委如题下料简。
    寻云。真言行者常仪用心如何。答。义释云。若真言行者阿字好坐禅。随行次第云。真言行者四威仪中恒住阿字本不生。示云。真言行者用心尤至要也。但随行者可不同故利益安乐两门设也。论浅略深略二释（云云）所谓随行次第者。高大夫奉住大所奉问真言用心时如此授异也。又常好坐禅者如何可得意哉。又义释云。真言密如天台观。抑为三密行相先渡住心品。然有相为本也各行者异义也。随读默不同也。粗如题下注（云云）问。有三摩耶次第传法不妄。宜不任阿阇梨意乐也。依之大师验挍御奏状云。道之为道在不妄传。又同大师云。以安惠大法师捡挍我圣教（云云）（此释余人秘藏见）又云。我门徒中以推让阿阇梨补其职（取意）此未来事也。
    寻云。于此行愿门有胜义·三摩地意哉。答（云云）示云。凡三门菩提心互具同体事如题下料简。所以利益胜义安乐行愿。此两门同体而成三摩地事以四摄显之。即钩索锁铃也所谓利益即安乐料简如前。已上于此行愿门有标释结三。所谓标者初行愿者是也。次释者为修习之人以下也。又有二。为修习至犹如己心总标利益·安乐两门。所言利益者云以下释利益·安乐二门。付之又二。谓初所言利益门。次所言安乐门也。第三结者。真言行者方便引进是也。问。以此分科能可料简（已上行愿）

二胜义事

    示云。于明此胜义菩提心大分有两段。所谓初相说段。谓凡夫执着乃至亦超十地菩萨境界也。次旨陈段。又深知一切法乃至菩提为因大悲为根方便为究竟是也。问于旨陈相说东寺山门料简不同也。所以东寺以十住心论之。山门约五种三昧道。如文（云云）

十住心事

    第一异生羝羊心。凡夫狂醉不知吾非。但念淫食如彼羝羊。第二愚童持斋心。由外因缘忽思节食施心萌动如数遇缘。第三婴无畏心。外道生天暂得苏息。如彼婴儿犊子随母。第四唯蕴无我心。唯解法有我人。皆鹿羊车三藏悉摄此句。第五拔业因种心。修身十二无明拔种。业生已除无言得果。第六他缘大乘心。无缘无缘慈悲大悲。初发幻影观心唯识遮境。第七觉心不生心。八不绝戏又三观空。心源空寂无相安乐。第八如实一道心。一如一异境智俱融。此心性号曰遮那。第九极无自性心。水无自性遇风即波。法界非极蒙惊忽进。第十秘密庄严心。显药拗出真言开库秘宝忽陈万德即证。
    
五种三昧道事

    一世间三摩耶（凡夫外道）二声闻三摩耶（初所观境次能观智）三缘觉三摩耶（初所观境次能观智）四菩萨三摩耶（初所观境次能观智）五佛乘三摩耶（初对四乘解佛乘次即达四乘即佛乘）

相说旨陈事
 
    寻云。相说·旨陈不同其心如何。答（云云）
    示云。于此相说旨者广从浅至深具举五种三摩耶道。然相说者先明人空。旨陈者次明法空。问相说云观一切法无自性。旨陈云深知一切法无自性。可思之。
    问。于相说·旨陈两门有几文段哉。答。于相说段或五段或四段。两说不同在之。所谓五段也。一凡夫。二外道。三二乘。四六度菩萨。五十地菩萨。是菩提心义第三心也。又四段者。菩提心义第一且依彼论厌部·凡夫·外道·二乘·十地菩萨教劣。此释不举六度菩萨也。次旨陈门有两段。所谓一迷除无自性。二诸佛无自性。开合先人法二空或为六段或为七段不同又在之。委如菩提心义。
    问。胜义菩提心中有教观二门哉。答（云云）进云。菩提心义第三立教观二门释。付之教门者说无自性义观门者正观无自性理也。若尔者说无自性义外别不可立教门。如何。答。如所经。所以今论一向明观门故行者正观无自性理外全不可有教门也。但至菩提心义者彼引楞伽经文别立教门说。问今说文非在此云。示云。虽今论心何无教观二门得意哉。所以既出云教在心名观。况题总持教门哉。但异生羝羊心教观同体实无异途。故教外在观不可得意（云云）

凡夫执着事

    问。论凡夫执著名利供养等者十住心中何哉。答。今文合说第一第二心也。付之见宝钥文以今文者证第一心若尔者今何说第二心得意哉。答。宝钥意以今论文证十住心时。此文证第一心次又诸外道以下幻管阳焰文引证第三心。问证第二心不引今文也。故第二心同凡夫故合第一心合说得意有何失哉。一义云。今文限第一心不可亘第二心。一向恶人故也。大师御释第一心见（云云）
    问。今论心生法二空相如何明之哉。答。进云。论云。空众生妄想名生空。观诸佛说法无自性名法空（取意）付之经论常途所说以空五阴实法名法空也。今何众生妄想诸法说法以观无自性名法空哉。答（云云）菩提心义第三云。众生妄想即五阴中想阴。想阴已空四阴亦空。诸佛说法亦五阴摄于识阴中。六尘说法具如常人。又云。凡夫恣行毒五欲○舍无自性故。如文集。或抄云。论二胜义者观一切法无自性者是第一也。谓深以般若妙慧观九种住心无性。论云。何无自性也。征至无穷者第三广释胜义菩提心无性观。此中有二段。一明相说。二明旨陈。论谓凡至观已者是第一也。此中有六种住心。一异生羝羊心。二愚童持斋心。三婴童无畏心。四唯蕴无我心。五拔业因种心。六他缘大乘心。论谓凡至弃舍者约第一住心明无深观也。此中有二。论谓凡至五欲者初明异生羝羊相。凡夫者正云异生。由无明故随烦恼受报色心像类各各差别故云异生。三毒者扑杨大师云。贪者谓体耽着为性。嗔者损害为性。痴者于诸理事迷闇为性（云云）五欲者色声香味触。问。欲者唯识论云。于所缘境吝望为性（云云）是以可名能缘心。何亦名所缘境哉。答。如止观云。五尘非欲。而其中有味能生行人贪欲之心。故容五欲（云云）问。胜义无自性观亘圆密佛果哉。答（云云）若亘云者观一切法无自性者拆体二空观门只是藏通二教心也。全不可亘圆密佛果。若依之不亘云者诸佛慈悲从真起用今论说也。何不亘密教佛果耶。万德斯具妙用无穷如何。答。此事实难测。虽然且可亘也。如一返。所以于胜义菩提心有旨陈·相说二段。相说者前三教分齐故可亘诸显。旨陈者明诸法无自性智。是则大日经十缘生句中即心不思议三幻也。然五大院以之对则四教时不思义幻圆教释。天台释幻焰之名通于偏圆故不限藏通不云亘圆密也。
    难云。于三种菩提心中三摩地菩提心实密教正意故于诸教中阙而不书。然胜义菩提心舍劣得胜求菩提故非密教本意。若尔者举无自性观法常途显教分齐也。实亘密云者真言内证观法皆可云无自性也。如何。答。三种菩提心俱密教菩提心也。第三三摩地显教虽分绝前二种菩提心在显教具边云也。所以行愿菩提心者此教大悲利生也。胜义菩提心者。真言意色心实相遍法界故难凡夫执着情云心在之也。问约此义门明无自性观云有何失哉。但于无自性可有显密不同。实不可云限显教。
    寻云。于无自性观有显密不同哉。答。天台真言无自性于一法摄诸法时一法即法界全体故彼彼诸法不杂乱融通无碍实无定性。以之名无自性。权教意以幻焰等名无自性故彼此异也（云云）菩提心义第三云。问。此中有几空观。答。文有二番。一切法无自性初是人空观后是法空观。观凡夫外道二乘六度菩萨十地菩萨。法空观观众生妄想诸佛说法。此中凡夫是属爱众生乐人天果。外道是属见众生九十五道。二乘是拆体二乘。六度菩萨三藏六度菩萨。十地菩萨是通教十地菩萨。又云。六趣是流转世间。觉悟是还灭出世（云云）诸佛说法五教不同（云云）菩提心义二云。问。三种菩提心于此五种地位中几地位人而发之耶。答。若行愿胜义菩提心相五乘菩萨皆同发之。唯有浅深之异。若三摩地菩提以圆密神通乘二菩萨唯能发之。前三菩萨不用。故菩提心论云。是说三摩地法。于诸教中阙而不书。
    问。胜义菩提心相说段可云厌患法哉。答。文相厌患法释。付之厌离生死舍劣得胜事权教权门意也。真言行者岂用权教观门哉。答（云云）胜义菩提心者毕竟说归甚深无相理故又共显教意有之也。三摩地菩提心述一向真言功德。此三摩地菩提心为本其上明厌患执着生死之相可得意也。例如此观简非显是（云云）问。厌患外道二乘等事实可舍其法也将不可舍也。菩提心义云。但除其执不除其法（教时义同之）付之真言教意谈一切诸法本来成觉之旨故非不舍其法。又不可除其执情。若尔者今何云但除其执哉。答。权教意除执情又除其法也。实大乘意谈善恶不二邪正一如也。故和须密多淫而梵行等（云云）淫欲体即离欲三昧全执情法体总不可除也。但至但除其执文者且其情执即法界不知处云也。今始知之故除昔不知思也。一义云。真言教意实不可除其法其执。今文释法花实大乘心也。必非真言意也。菩提心义云问○答。私云。何无自性以凡夫外道二乘菩萨诚可厌弃意云。彼等皆是因缘和合有众生故体无自性。彼执为实我。厌其执。维摩经云。但除其执不除其法。
    问。真言行者空佛果可云也。答（云云）若空云者。相说段中举一切诸乘旨陈段下诸佛慈悲从真起用。相说·旨陈俱虽观无自性未云空佛果哉。若依之尔云者。观一切法一切言岂除佛果哉。答。相说段意凡夫妄执戏论在佛果真实功德。八相成道执故可云空其执情也。旨陈段下观诸法无自性着佛果妙德处又可空也。故空其着执必不空佛果当体也。示云。所云空不空者可异常空不空沙汰也。所以真言教意万法皆遮那佛体不舍一尘不改一法何除非除。除即遮那密慧。舍又非舍。舍即遮那密慧。皆悉无不诸尊本誓（云云）又十一空义虽同天台只是理秘密同边也。故天台所立空上又立不可得空。是则事理俱密边不同也。菩提心义云。问。此中不可得空为拨无空为本体空为性空为实法空为拆法空（五）为体法空（六）为遍计空（七）为胜义空（八）为圆融空（九）为一心空（十）。答。若无因外道拨无诸法谓空是名断见外道。若佛法中方广道人诱大乘不生不灭等文谓诸法空名恶取空内法外道。若分别部一切法空名为佛性。是小乘过分空也。若成实论破阿毗昙五阴实法有立五阴实法空名小乘法空若诸部小乘观拆实法以为实空名拆法空。若诸部大乘观诸法体即空名体法空。若法相宗于三性上立三无性唯空遍计所执不空依圆二性名胜义空。若花严宗一切诸法同一无性为圆融空。若天台宗依中论云因缘所生法我说即是空亦名为假名亦是中道义一切诸法即空即假即中名一心空。今真言救世间不可得空非前九空。唯同天台。

真言行人诚可厌患诚可弃舍事

    问。诚可厌患诚可弃舍。二重不同如何。
    答。论上文云。凡夫执著名闻利养资生之具务以安身恣行三毒五欲。名闻起心品故云可厌患也。利养约财宝故云可弃舍也。开见抄云。论真言至弃舍复明无自性观行。厌患者名闻也。弃舍者利养也。
 
又诸外道等事（二愚童持斋心三婴童无畏心）

    问。今文十住心中何哉。答（云云）一义云。第三心也。依之宝钥释第三心证之见。一义云。任彼宝钥既文但说第三心得意。第三心同凡夫此文下料简出哉。一义云。今文第二第三心俱说也。共取。恋其身命者总句也。次或后生天者第三心也。外道以天为究竟故也。一义云。今文第二第三心总合虽说切文不可料简。问。得仙者人仙天仙合说可得意也。一义云。云恋其身命云仙宫住寿持斋心得长寿受乐超无相违故是第二心也哉后生天云即第三心也。故何此一段可云有第二第三心也。
    难云。此一段文有第二第三心云义全不被得意也。所以宝钥释第三心下引此文不引第二心心故也。如何。答。立十住心中依大日经菩提心后也。次不见论文。无第二心上第二心独不可明之。恐又非无其义分。凡诸经习经论委。引大日经文第二心下论之。故不引第二心也。例如第五二心以又二乘之人一文证之（云云）
    问。得仙宫长寿事为依药力将为依业力哉。答（云云）若依药力云者。论或助以药力得仙宫住寿或复生天以为究竟。若依之尔云者。何以得知必依药力云事。爰以次下明观门下业力若尽未离三界。此依业力闻。如何。答。得天仙报事业力也。此业力上以药助故云助以药物也。开见抄云。论又诸至焰也约第三住心明无性观。此中有三。论又诸外道至究竟初明婴童无畏心。外道者其部类九十五种其所计六十二见。疏云。邪见心行理外之道。故且名外道也（云云）或助以药物得仙宫住寿者。如大师云。白金黄金乾坤至精神丹练丹药中灵物。眠??有方合造有术。一家得成合门请空。一铢才服白日升汉。乃至与天地长存将日月而久乐（云云）
    问。今不说第二住心何将文有摄在之文哉。答。谓于仙宫住寿之人有人仙天仙二人。是故人仙为第二心天仙为第三心。合此之类云仙宫住寿。例如第四住心文合引第五住心也。此则摄在多含意矣。论真言至焰也后明无自性观行。业力若尽者。人天善业之力尽也。未离三界烦恼尚存者。未得无利断道已来藏识之中执持三界烦恼种子。宿殃殄者。宿性业种未殄灭也。恶念旋起者。善业力尽故果报将灭时依先世业种起三种爱等。当彼至出离者。值五衰退没沈三途苦海。大师云。上到非想还堕地狱。譬如箭射虚空力尽下。故不可乐（云云）幻者。直有幻法依草木力幻作人畜。宛似往来动作之相。须臾法谢还成草木梦者。一夕梦中都无实事。当梦似实。觉已无。阳焰者。以热空玄三因缘故于广野中忽尔生焰。渴鹿野马见之为水近则都无。
    
又二乘之人事（四唯蕴无我心五拔业因种心）

    问。此文十住心中何哉。答。宝钥引此文证第四第五二心见。
    寻云。今文部行独觉·麟喻独觉有之哉。答（云云）若有云者。论文唯十二因缘云不见在麟喻也。若依之尔云者。二种独觉俱是灰身灭智辈也。何限部行无麟喻云哉。爰以宝钥论释第五心部行·麟喻类不同如何。答。可有也。如一边但至不见云者其分齐同之故不出之（云云）
    问。论文又二乘等。尔者亘通教二乘也将限三藏二乘也。答。菩提心义第三云。二乘者拆体二乘。付之通教三乘无初缘度不同。论文次曰初因缘各别举之。限三藏二乘闻。爰以下四大五阴毕竟磨灭深起厌离无诤。明三藏拆空心见。如何。答。如论文者实小乘二乘见。如难但至菩提心义者三藏二乘上摄通教二乘心也。尔云论文非明大乘云。其故上明外道下举菩萨。故中间所举二乘不摄通者通教二乘可阙减故今二乘摄拆体二乘云也。
    问。二乘知何法深生厌离哉。答。进云。论云。知四大五阴毕竟磨灭深起厌离破众生执勤修本法克证其果趣本涅槃为究竟。付之今论意二乘人得生空见。若尔者不可云五阴毕竟磨灭。如何。答。毕竟磨灭者必不可空五阴实法。唯空五阴和合体故云毕竟磨灭也。
    寻云。破众生执勤修本法所云本法者何等哉。答。四谛十二因缘（云云）

当观二乘之人虽破人执犹有法执事

    问。今论意二乘人实破人执可云哉。答（云云）若破云者。人执法执生。法执未断者人执岂破耶。依之摄论以法无我未成故无我亦不清净。弥勒所问经二乘但能拆伏烦恼。此等皆不断法执者不可破人执闻。尔者今论文如何。答。如此事论藏施设不同也。必不可和会。但彼诸经论且简不断法执方也。法界次第中云。众生若观众生苦果。但见名色阴入界实法从因缘生。断断生灭实法中空无我人众生寿者等十六知见。如龟毛兔角毕竟不可得。是为众生空。二法空。若观生死苦果非但我人众生寿者等十六知见空如龟毛不可得。是中道阴入界实法一一分别摧破坏乃至微尘刹那分分细检皆悉空无所有即名法空。是为声闻经明法空相。若摩诃衍中辨法空者。法如梦幻本来自空。不以摧拆破坏故空。
    菩提心义第三云。问。诸经论中五阴实法空寂名为法空。而今何云众生妄想诸佛说法皆无自性为法空哉。答。众生妄想五阴中想阴。想阴已空四阴亦空。诸佛说法亦五阴摄于色阴中。六尘教法具如常人。问。二乘人断法执可云哉。答。论云。当观二乘之人虽破人执犹有法执。付之断人执证生空断法执得法空。二乘既得二空理何有法执云哉。依之天台法界次第云。明声闻经法空相（云云）五大院释依成实意立法空。
    尔者今论文何可会之哉。答。二乘断二执者小乘意也。天台并五大院释此等意也。今论文专演大乘义门故生·法二执废立其意各别也。法相心立烦恼·所知二障。烦恼障系缚有情令流转生死。此名人执。即第七识四烦恼为根本即生百二十烦恼。断此烦恼障得人空也。所以烦恼障者。唯识论云。言相缚者谓于境相不能了达如幻事等如妄迷骨当谓人等迷如幻法谓实有。故是迷事法云也。次所知障有无明障。委论十地佛果入住出三时各有此障。故总有二十一障。是名法执。即今论心同此意大乘义门故异常途俱舍成实等性相也。若依天台意二乘断正使未断习气故不断法执云也。习气者即所知障故是天台别惑也。一义云。生厌离心虽破四大五阴执涅槃为毕竟故有法执云有何失。况秘密心谈三世实有法体恒有。何云法·执无失也。

但净意识不知其他事

    问。二乘人第六识迷悉净宫可云耶。答（云云）两方若净宫云者。何以得知第六识迷悉可净宫云事。是以起信论言意识者即是相续识。释摩诃衍论意识有二分别。于六识有人法二执。故意识中可在不净宫法见。若依之尔云者。今论但净意识。如何。答云。断第六识相应惑其人夫不知七·八·九识惑云文也。但至起信论等者其中第六识中不净法执方云也。今宫人空方也。
    寻云。不知其他者其心如何。答。不知利他行也。
   
以灰身灭智事

    问。今论意许二乘灰身灭智哉。答。论云以灰身灭智趣其涅槃。付之灰身灭智小乘所谈也。圆密心何忽许灰身灭智耶。依之楞伽经中明界外回心。今论次下明回心向大之旨。如何。一义云。难势实可然。但至论文者舍分段身受变易身。故且约分段身云灰身灭智也。一义云。今论文相说段课各各执情简之。故举二乘灰身灭智思简之也。次下如大虚空湛然常寂已下明厌患之旨也。问今进文不可然也。
    问。今论意定性不定性同入无余涅槃可云耶。答（云云）若俱入涅槃者常途经论施设不定性二乘未入无余前依大乘教力。回心向大。但有定性二乘入无余定。若依之尔云者。今论举入无余类定性不定性俱以出之。如何。答。余经论施设且置之。今经文意定性不定性俱以成佛谈故。终二类俱灰身灭智不可得意也。但至论文者。先以灰身灭智趣其涅槃者总出二乘思也。次有定性等者出定性二类也。若尔者委分别之时二类俱入无余不可得意。问。约道理切文可料简。示云。如常论藏者只论不定性回心未许定性回心。而今论文不经劫数回心向大名不定性。经劫数后回心向大名定性。故常途论说异也。但经劫数事回心前后别论义也。所谓如今论文者定性二乘可成佛云事无诤。问先总二乘品终述开成佛事。所以今文写涅槃经五果回心故专开权显实说也。山家御释涅槃五性同归大寂立可思之。一义云。今论文何异法相等所谈得意耶。所以以彼宗心料简今论文者灰身灭智至发生释定性人也若不定性云已下不释灰身者也。切文可得意也（云云）难云。此了简不可然纵以灰身灭智虽约定性。今论心许定性成佛义故。全异彼宗者哉。


    寻云。不定性不入无余者其意如何。又不入无余者生变易也。答。彼宗心不定性中罗汉三界诸满宫分段生死不被缚也。故虽有此依身非分段依身生变易身（云云）但变易者天台所立异也。或增寿变易以自在身延寿非分段身久住故云变易也。或又约念念无常相续名变易身事有（云云）故不定性如此后回心谈也。又释论变易。一切凡夫皆有变易义。谓念念无常变易也。然被缚烦恼不知之。萨人断烦恼故觉知之。次生变易（云云）问。今论心明定性二乘成佛义哉。答。论文明此见。付之此名菩萨成就下品无漏种子此名定性。然不定性者一身具三乘种姓故云成佛也。无性种性者毕竟不出离故名无性有情也。
    若同成佛云者何违此等义门。是以瑜伽深密等所说皆是定性不成佛见。尔者如何。答。机有渐顿。教有权实。故瑜伽深密等权教心明五性各别之旨。圆密实教前不可许五性不同。爰以法花十方佛土中唯有二乘法。智论罗供于三界外是是佛道。涅槃经一切众生悉有佛性凡有一心者悉皆当得阿耨菩提等。皆以同今论也。若尔者虽有定性不定性名言全异法相所立定不定云也。所以相宗意谈本性住种性五性各别也。今论意谈本来成佛而假立定不定名也。其故宿生谤三乘教无成佛期。是名无性有情。三乘随一结缘名决定二乘决定菩萨。宿生普依结缘三乘随缘可学其佛法故名定性也。问以之经论称定性也。以之他宗名本性（云云）
    难云。此等文理未分明。所以法花唯有一乘等文约不定种性诸佛说法也。他宗会此文云。密宗说言唯有一乘于一切有情界中无有种种有情性等（云云）天亲摄论云。为引一类任持所余由不定种性诸佛说一乘。瑜伽论一向趣寂声闻毕竟不能趣大菩萨。庄严论云。余人善根涅槃时尽菩萨善根不尔。此等文岂皆权意意哉。答。权实二教各别也。此事委如圆宗𥫴今论立定性不定性名事且虽符权?教其本意同皆成佛道一也。故胜义下五种三昧道悉成佛道三摩地下明秘密佛乘理（云云）寻云。山家守护章以圆教为定性。然今义彼相违也如何。答（云云）菩提心义云。问。法相依深密瑜伽唯识大庄严论等云有五种性。定性二乘无性一阐提终不成佛。与此论云定不定性久久成佛云何会之。答。法相引楞伽五性文为证。而彼经意定性二乘随变易生死皆得佛身。大悲阐提唯不入灭。断善阐提发大菩提心。玄奘西游楞伽五梵文亦同此文。西方诸德用宝花严论毕竟无性足五种性门人防云。瑜伽定性即是法花不定性也。彼宗所立如是有失。然依天台藏通二教各说五性有成不成别圆二教亦说五性一切皆成。今此论云定不定性久久成佛。金刚仙论亦说不定性人法花依身定性二乘界外依身。大圆觉云有性无性齐成佛道。是圆教意。楞伽经中亦说五性终皆成佛。是别教意。瑜伽庄严亦说五性有成不成。是通教意。萨波埵人引阿严经种种界各性文云有成不成。是三藏意。
    寻云。瑜伽定性即是法花不定性。此文意如何。彼宗五性依楞伽义依瑜伽云也。然何以瑜伽定性名法花不定性哉。
    答。彼师意瑜伽论定性者即指十大弟子。然此十大弟子来法花皆成佛。故法花定性成佛者即指瑜伽定性也。是则定性不成佛者难会法花文。故于不定性立定性名会也。
    问。今论意不定性人于界外回心哉。答。可通界内界外也。付之苦通界内界外者。今论者若不定性者○回心向大。此生界外后不待劫限发心见。若依之尔云者。不定性人于界内回心何至界外哉。爰以金刚仙论不定性回心返界内外云事如来灭后不定性无如来教力故界内回心甚深。故界外可回心也（云云）或抄云。问。今此论定性不定性回心义付何教论之哉。答。古来于此段料简多途也。一义云。是三部教相嘉祥净影意。定性入无余。经不可称计微尘劫之后心想还生。心想生已发心趣大（大乘义章）是楞伽寂灭三昧乐无量劫不觉解昏醉人消然后觉文依不定性又入无余随缘身趣大。大经云。八·六·四·二万·十千五果劫数不定性人回心已后十信时分释。然今劫限等满者即彼无量劫。无论劫限者。不定性人。不入无余故不论劫限云也。彼章以十信为依身入大位故今乃从初十信叶也（已上）（古德有料简）一义云。今劫限等满者大经五果回心也。即八·六·四·二万·十千劫数满也。故花严五教章偈云。随其利钝各别迳时皆到阿耨菩提心位。如涅槃经云。须陀洹人迳八万劫即能阿耨菩提心。解云。此明最钝须陀洹人。乃至独觉至十千劫得到阿耨菩提心解云。此明最钝须陀洹人。受七生已方入涅槃灭心心法如入灭定。后迳八万劫乃至生心受佛教化即能发菩提心。此五人发心之时即入十信菩萨位。发阿耨菩提心。此释相叶今论也。遍满记于不定性分定性。所谓有定性者有佛性云也（云云）谓灰身灭智乃至湛然常寂定性之义也。有定性已下明不定性等。
    一义云。今论非必依余教相。只显示真言行者胜义心中二乘依身事定不定性俱入无余。定性待劫限回心不定性不待劫限回心。问不可求余教相文（云云）但华严五教一私记立定不定性。俱入无余定待劫不定不待之义引合今论所有之（云云）（已上道范抄）

从化城起以为超三界等事

    问。二乘性名超三界后为入化城将如何。答。论云。若不定性者无论劫限。遇缘便回心向大。从化城起以为超三界。付之二乘过三百由旬入化城。名之可为超三界。何今从化城起超三界云哉。答。一义云。实如所难。但至论文者可读文点。谓从化城起以为超三界可云也。一义云。住无余时心智不生。而渐出无余界心智生欲回心时昔既超三界思故也。一义云。先入化城毕其后从化城起趣变易宝所。其中间我既超三界今又至宝所思也。一义云。回心向大人从化城起后今实超三界思故也。
    寻云回心向大者法相等所立大乘向云也。法华开会一乘向云也。又真言密大乘向云也。答（云云）示云。古来异义不同也。但今论本意十界悉本来成佛谈故五性同归遮那密慧。何执权教权门所谈忌实教实门所说。所以于一佛乘分别说三。先住小心空生死妄法令趣其涅槃名灰身灭智。夫实全无无余界也。故蒙诸佛菩萨加持力渐趣向大乘心终入秘密藏也。观假空是空生死后观空空是空涅槃云释可思合之。问灰身灭智乃至超三界者举权教当分执教也。谓宿信佛故乃蒙诸菩萨加持力而以方便遂发大心。乃至声闻缘觉智慧狭劣亦不可示者回心向大教相出也。又有众生以下文发心已后菩萨相述也。知真非真方便出假等释可料简合（云云）抑所云向大者且胜义意亘显大乘故次第论之可有权大实大。其意必三摩地内证故本意可真言大乘委如阙而不书料简（云云）开见抄云。从化城起者。起无余化城发大菩提心。以为超三界者。此明回心向大本意。谓二乘无学有余涅槃位虽离三界惑未出分段。故依身犹是还属三界城。入无余涅槃时永离三界依身。故为超三界。今起无余化城趣无上宝所时作究竟灭度想。故依身本因谓宿至大心依宿信佛熏习力故今蒙诸佛菩萨惊觉。从化城起发大心乃至成佛者。回心向大修因感果。声闻·缘觉智慧狭劣者。大贤引般若云。二乘善犹如萤火唯照自身。大乘善根。犹如日光辱一切故（云云）
    五大院菩提心义一四段。除三藏菩萨故。第三五段加十度菩萨故。有六段七段不同而已。
<PIC>T70007301.GIF</PIC>

    胜义二。
    一相说段四。
    一凡夫。二外道。三三乘。四十地菩萨。
    加六度菩萨为五。
    二旨陈段二。
    一迷途无自性。二诸佛无自性。
　　（御本云）
　　贞治二年（癸卯）仲春佛诞生日赐了慧首座御本经数日如形令书写了。金刚弟子玉范（十九了翁本）和尚事也。
　　康应改元七月十日于上野洲渊名庄波志江赐师御本书写了。定智（三十三）
　　应永三十年（癸卯）六月四日校合了。于武洲青鸟成就坊书写了。定智世年（六十七岁）
　　于时永享九年（丁巳）二月晦日赐普光庵真言院御本为令法久住书写了。金资幸朝（四十六岁）
　　宽永八年十月五日以右本令书写一校了。山门西塔金山房祐存进上天海大僧正样。

菩提心论见闻第三

乃从初十信下遍历诸位事

    问。今论意十信以前立次位耶。答。论云。从初十信下遍历诸位经三无数劫难行苦行然得成佛（文）

    付之经论常途施设十信以前无次位。云何如此云耶。答。一义云。广雅云。下者后也（无动寺南圆坊义也）一义云。竖入时以发心为上以妙觉为下也。
    寻难云。下字其意未分明。若如云直可云后。何能用下字说。具见论文疑难多之。所以十信者别大乘位也。三无数劫者小菩萨位也。若别教十信以上诸位可云经多俱胝劫。何意经三无数劫云耶。若小乘三无数劫未断惑位尤十信已下可有也。又何故于上次简小心念回心向大专论萨埵难行之处。何故重简二乘智慧耶。答（云云）示云。真言教意谈一切众生本有萨埵。所云众生者不出十界也。然愿自语菩提期胜义极位。且此从小心菩萨云之意谓自语边虽似小心全偏小。故不可简（云云）会此小心而为显大菩提用例如渐次止观七方便（云云）是则次第约竖立阶级论五种三昧道。此竖入三昧广为显横遍法界轮圆曼陀罗也。诸尊皆同毗卢遮那佛身意有之。所以行愿论横胜义论竖。横竖同体念会入三摩地也。然则今所论大小乘位皆悉举教门权说念期瑜伽内语也。所以权说者皆是教门灵说也。其体指法界本有法位也。以此法界本有法位即名瑜伽直乘实位也。是故所云遍历诸位三无数劫教门者。实一切众生无始以来汝等所行是菩萨道也。故此论密意。十信已下即十信已上初后同体迷悟不二云得者也。其故先空生死妄法达自悟菩提后出法界假者全还先生死妄法也。遍应法界名八重玄门。云可如之。天台三惑次第不次第废立大小权实施设能之可习也。
    问。论中从初十信下遍历诸位（文）尔者别圆二教中何耶。答（云云）若别教十信也者。别教十信见思伏位也。然以二乘回心名十信知非别教十信闻。
    若依之尔也者。经无数劫（文）圆教十信何经三无数劫云耶。答。可别教十信。如一边但至难者二乘未断界外尘沙无明。故十信位不伏尘沙义有之。然以假观遍经十信位可伏难断尘沙也（南圆坊义）
    难云。亦论文二乘界外发大心释故可圆密所谈也。次虽别教心也以二乘断惑位不可云伏惑位。如何。答。发大乘心语必不云圆密。只是指权大乘菩萨行义也。故定不可圆密也。次以断位为伏位申藏通二乘其教劣故入悟别教时犹是移伏位也。
    寻难云。若此如意别教可明二乘成佛也。答。此中宗要算也。但五大院释五性皆成别圆意（云云）委如法沙汰。示云。凡三乘次位于一佛乘分别说三也。故开权显实解论之小乘偏空断位全三惑同断圆位也。况于别教次位耶。所谓且因人圆教门次第分。怅虽立之实断惑证理三惑虽多三智一心理也。三惑既即三观必融融可思之。然则今论意存此等密意以大小权实总合举之。故其文语不似常途教相也。其意委不能注（如天台教相）

又有众生发大乘心行菩萨行等事

    问。此文十住心中何耶。答。第六他缘大乘心也（法相）
    疑云。于此论文有旨陈·相说二段。然虽旨陈·相说异。相明无自性观故。如论十住心二段俱不可阙减也。若以此文为第六住心者。七·八·九三心于相应中不论此。何以七·八·九三心别用旨陈说耶。如何。答。会之异义也。一义文略也。说旨陈之文有之。故以后显之无异（云云）一义云。又有众生发大乘心行菩萨行于诸法门无不遍修复经三阿僧祇劫修六度万行皆悉具足然证佛果久远而成斯由所习法教致有次第立第六·七心合说也。真言行人至二乘境界第八·九合说。复修瑜伽相说段解造语第十心也。何相说中有十住心可得意也。
    难云。此等会通未成。所以如初一义者全同难势也。如次释者甚违宝钥。如何。答。纵宝钥虽不委细有其心者何不用之耶。何法相已上四家大乘同谈经三僧祇劫。故合说六·七·八·九四心得意全无相违耶也。一义云。如论文者只是明五种三昧道。全同大日经说。所谓初凡夫外道世间三摩耶。又有二乘之人以下声闻三摩耶·缘觉三摩耶。又有众生发大心菩萨三摩耶。复修瑜伽胜上法人佛三摩耶。举此五种三昧道立真言行者本意。是则胜义菩提心谈怀也。如此破立意终为念会五种共密慧也。其义如三摩地（云云）何相说五种三昧道有文炳然也。何以为据必有十住心之中未能自他共许。况于相说中既有十住心阙减失旨陈何七·八·九心耶。答。尔者非不成十住心又大迷旨陈相说者也。委如五大院所破（云云）宝钥下云。第六他缘大乘心○菩提心论云。又有众生发大乘心行菩萨道○致有次第（文）又云。第七觉心不生心○菩提心论云当知一切法空已悟法本无生心体自如不见身心○心源空寂（文）又云。第八一道无畏心○如实知自心名为菩提故大日尊告秘密主云秘密主云何菩提谓如实知自心秘密主是阿耨多罗三藐三菩提乃至彼法少分无有可得何以故虚空相是菩提相无知。解者亦无同晓何以故菩提无相故秘密主诸法无相谓虚空相尔时金刚手（文）（此第八下不引菩提心文也。但今论引无相为虚空文只同文故也）又云。第九极无自性心○菩提心论云。夫迷途之法从妄想生乃至展转成无量无边烦恼○心源空寂万德斯具妙用无穷（文）（已上文非六七八九心下所引一且今论所引出之）
    开见抄云。论又有至观已约第六住心明无性观。此中有二。论又有至次第初明他缘大乘心相。大乘者大师云。简声独羊鹿故大名。运自他乎圆性故曰乘。菩萨者具云萨埵。圭峰大师云。菩提此云觉所求佛果也。萨埵此云有情。此即所化众生（云云）于诸法门无不遍修者。谓经三贤十地之位遍修六度万行之功。阿僧祇劫者。梵云阿僧祇。此翻无央数。此即有量云无量也。始从资粮终尽法空经三大劫。其初资粮·加行二位是初大劫。从通达位至七地修是第二劫。从八地尽第十地第三劫。时毕三祇行备四位方登究竟菩提果（文）问。论文又有众生发大乘心（文）尔者大小乘中何教菩萨耶。答（云云）若小乘菩萨也者。论文次发大乘心（文）不可云小乘菩萨。故弘法引此文为他缘大乘心。知法相大乘菩萨也。中若依之尔云者。何以得知必大乘菩萨也云中谁知对二乘有举小乘菩萨所以举声闻缘觉毕次列菩萨。复经三阿僧祇劫修六度万行（文）文相无诤出三藏菩萨闻。爰以菩提心义第三受此文六度菩萨是三藏六度菩萨○（文）如何。答。先诸异义不同也。五大院意于此胜义文段分七重时二乘文段移三藏菩萨。良超十地菩萨境界移通别菩萨。次旨陈文段圆教（云云）可依此义者。论文发大乘心者对二乘出三藏菩萨可云也。但至弘法释者五大院所破也。

    一义云。于五大院释两所不同也。第一□且依法论凡夫·外道·二乘·十地菩萨厌求奇教劣（文）若依此释者。今十地菩萨者指又有众生发大乘心文也。尔者通教十地可得意也。但第三。□三藏菩萨（云云）两处释各据一义。何论文难尽故二释储也。戒序云。于法他缘大乘觉心不生之二种法门舍身命而行布施许妻子与他人。经三大阿僧祇行六度万行。初心高广难尽。弱身易退难进（文）
    或抄云。问。相说旨陈各具十住心义。付论文料简之事如何。答。或先达云。相说段。又有众生乃至致有次第文合说第六·第七二心。此二心同谈三祇成佛。故大师云。他缘大乘心觉心不生二种法门舍身命而行布施许妻子而与他人。经三阿僧祇行六度万行初心高广难尽弱心易退难进。十进九退吾亦何忧。故此三劫文合说二心。次真言行人乃至永超外道二乘境界之文合说一道·极无二心。大日经疏第三劫真言门菩萨内有一道极无真言之菩萨故云真言行人也。一道极无虽二乘地故相叶今文也（云云）此义学者不可心。以一道极无名真言事有相乱失故（文）次旨陈段。夫迷途之法等异生等三心也。复次诸佛以下唯蕴等六心也（云云）此义又非指南。迷途之法从妄想生乃至轮回六趣文本觉下转缘起也。故上从自性净妙藏下至邪邪地地说相也。何此文九种住心缘起想相也。复次诸佛等教起缘起也（云云）（已上）

今真言行人如前观已等事

    问。今真言行人如前观已（文）文意如何。答。一义云。如前观已者从今胜义菩提指前行愿菩提心也。所以行愿我当利益安乐无余有情界等（云云）难云。何以得知。必指行愿之中只是非胜义中。指前之诸观得意有何相违耶。如何。答。三种菩提心次第指前得意。故于今胜义二俱可有也。所谓大悲超二乘从凡入佛位立行愿·胜义意也。
    一义云。如前观已者只指胜义无自性观也。所谓观凡夫外道等全知无自性也。发大悲行愿时超外道二乘境界云也。
    难云。若尔者。相说·旨陈两段解后可明此义也。何于相说中如此前观已云耶。
    答。相说段通明诸乘差别。是则述无自性所建也。故依无自性发大悲心观下劣法修胜上法也。次旨陈段总明缘生无自性。是则染净诸法尽已泯无自性。迷悟诸法同缘生只一味也。亦所观虽诸乘也云能观随密教。故复修瑜伽胜上法者后可有举三摩地法也。
    寻云。复发利益安乐无余众生界一切众生心（文）尔者无余众生外一切众生者何者耶。答（云云）一义云。无余众生者总指九界也。一切众生者别指一趣中一一众生也。一义云。上所居凡世界故云众生界也。下能居人有情故云一切众生心也。意谓众生界众生可念发利益安乐心可念决定也。一义云。论文意真言行者可发无余众生界利益安乐。其故一切众生心以大悲决定切文可得意也。一义云。上无余众生界者所化众生也。下众生者菩萨名也（私云此义不得意。可寻之云云）开见抄云。论今真言行人如前观已者。后明无自性观行。即此指上来观也。论复发至境界者。此名胜义具行愿也。无余众生界一切众生者。无余众生界是所居世界一切众生即能居有情也。论复修至境界者此明胜义具三摩地。从凡入佛位者。大师云。浅略门者教力劣故顿不能引初心凡夫。深秘门者法力胜故此生令得升佛位（云云）亦超十地菩萨境界者。私记云。修行真言门净菩提心之直经菩萨者能超他缘大乘等欢喜等十地菩萨行也。
    问。今胜义段何说行愿三摩地耶。答。三种菩提心如伊字三点。真言行者一念心中同时具足无前后。如问答抄。
    问。于三摩地一念心中可具二种菩提心耶。答。彼此具足互无阙减。所以三摩地者。住心月轮超诸教故。胜义自备胜义智慧观净月轮显实心故大悲臻发。然不可云修行愿·胜义入三摩地故安然菩提心义云。外修万行内观诸法中开心佛。是金刚顶之无意也（已上抄文）如云三摩地行愿亦尔也。是故胜义一段居中间合二种。即此为显前后各具义（文）示云。亦胜义心于竖入相立五种三昧道。约违顺法为显胜义菩提心念所破也。所谓初三三摩耶违菩提心故破之。次菩萨三摩耶顺菩提心故取之也。然则次第相移举三三摩耶破之时无余众生界者简二乘三摩耶。一切众生者简世间三摩耶也。此三三摩耶所化发大菩提心大悲决定可名真言行者也。但前破三三摩耶浅深次第立之。今会三三摩耶浅深不次第举之也。其故浅深深浅胎金两部从用至果从果向因自行化他施设必然也。何亦文二心见。所以利益安乐无余众生界一切众生心者亦深浅次第。是则化他边也。永超外道二乘境界者举前浅深次第。是则自行边也。
    
复修瑜伽胜上法人等事

    问。复修瑜伽等（文）尔者文意如何。答（云云）一义云。此文有二意。从凡入佛位者。大机即身成佛也。即成大日身（云云）亦超十地菩萨者名小机即成菩萨身（云云）难云。于成菩萨身人全超义不闻如何。答。以经过义名超事多之。速疾故也。一义云。指即身大日身超十地菩萨可申也。全非别机（云云）
    问。论从凡入佛位（文）所云佛位者何可得意耶。答（云云）一义云。此中非私料简。菩提心义造二释所谓一佛宝名佛位。二究竟佛地名佛位。何菩提心义第一云。问。言佛位者何佛位。答。如经持诵者思惟而住于佛室。以此行者住佛室名佛位也（文）（取意）是佛室名佛位义也。次佛位者论次下云。从凡入佛位者即此三摩地者。能达诸佛自性悟诸佛法身证法界体性智成大毗卢遮那佛自性身·受用身·变化身·等流身（文）依此文也。
    寻云。何以佛室名佛住耶。答。菩提心义云。即成毗卢遮那身也。而在二明王中间名为佛室（文）所云二明王者。中台八叶外有二明王。即不动·降三世也。即此二明王中行座坐修行法。故以此名佛室也。
    寻云。何云何故必以之名佛室耶。答。不动者智火体也。降三世风轮体也。火风中间坐住入我我入观念诵外全无成佛义。以之名佛室释也。何此事即身成佛源意（云云）示云。于此论文次有多含意。所谓于悟遮那佛体有渐入有直入。所云渐入者。经五重三昧道然显本有佛果悟无始无终久远成觉之旨上斯由所习法教致有次第（文）此意也。所云直入者。不改凡身顿悟佛位速显本来成觉体。故对上渐次云亦超十地菩萨境界也。但真言教本意迷悟同体因果不二故。竖是非竖横是非横。破即尊也取即尊也。胜义行愿无前后同入三摩地密惠也。故于瑜伽胜上言含如此内悟可得意也。
    寻云。瑜伽胜上法者指何法耶。答（云云）
    示云。瑜伽胜上法者真言教本意直指三摩地也。但胜义菩提心者浅深次第以观无自性为本也。故舍劣得胜发菩提心。得利益无余有情界之心以成行愿菩提心。其上修三摩地菩提心即身成佛也。故超十地菩萨境界意即是一时得三种菩提心宣也云。仍胜义菩提心亘余教否事又阙而不书料简能能可思之。
    问。真言教意有一生入妙觉耶。答。论云。从凡入佛位（文）下云。即证大觉位（文）示云。此中教相委如圆宗义。深义文如下三摩地（云云）
    问。真言教意直有超入中台机可云耶。答（云云）若有云。真言教意谈本来成觉旨不许始觉修成义。何必有直入超入异耶。若依之尔也者。论云亦超十地菩萨境界（文）如何。答。不可有直入超入义。如一边。但至论文者只是信本来成觉旨名为超入。必非悟次位。依之义释云。岂烦全超四处方至究竟耶（文）又云。不动本所即是所诣（文）加之疑问云（智证）不飞神通乘等（文）（取意）
    寻云。论文亦超十地菩萨境界（文）尔云何教十地耶。答。此事菩提心义释通教十地。释意真言行者顿超权教十地入佛位也。然于佛位修行有渐顿机。故初心后心分别云也。但显密相对时可有圆十地云意。虽然十地名言必在通教（云云）
    问。论文亦超十地菩萨境界（文）尔者此文相说段中即文段也。将以上发大乘心菩萨约真言行人释舍劣得胜也。答（云云）两方若相说段中文也者。见论文于上又有众生发大乘心行菩萨道（文）于下者真言行人观察此人超越之相云时。亦超十地菩萨境界（文）故知全不见别文段也。
    若依之尔也云者。五大院先德于胜义段分别七重时。第五十地菩萨等（文）此释别文段闻如何。答云。十地菩萨者不可云别文段。如一边。所以又有众生发大乘心行菩萨道者举厌弃所缘。次亦超十地菩萨者举所超位能超人也。故十地菩萨者所超法真言行人能超人也。依之菩提心义第一□举十地菩萨。略六度菩萨。是相叶今文也。第三□六度菩萨二重举之也。是且付平文必不尽理释。何一往义也（云云）
    一义云。法门废立不同也。故上举三祇修行举藏通位意也。下亦超十地菩萨境界者别举十地菩萨也。只是开合异可得意也。次从凡入佛位者举能超真言行者也。何三祇十地俱可云所超也。若尔者菩提心义第一·第三全无相违（云云）
    示云。凡释迦一代化义相三藏法门为本体而祗论四见异也。故通别二教次位法门全不出小乘三藏三祇百劫也。然今论文其意多含通举一切菩萨以显真言行人也。故或三祇或十地若小若大。总以无阙减可得意也。何阙而不书料简可思也。
    如前云相说段毕。

又深知一切法无自性等事

    问。于上广明无自性观。今何又始又深知一切法无自性云耶。又前以相说今以旨陈等云其意如何。答（云云）一义云。于无自性观前明相说今明旨陈故又深如等（云云）所谓前相说者十住心次第浅深无自性观说也。后旨陈者十住心平等不二无自性旨述也。二文段遮情表法二心当也。谓前相说去苟取尊故遮情门金刚界意也。今旨陈述应病与药施诸法门随其烦恼等（文）故表法门胎藏界意也。一义云。相说·旨陈两门人空法空不同也。如前云前三后一四教以内悟外用故虽配当今二段前三后一平非无内悟外用。故此料简一往也。凡相说者空前三教人。故次第浅深就三祇六度等行义简之也。次旨陈者空圆教理。迷途之法妄想生等云无自性法也观之（云云）示云。相说·旨陈二段人空法空不同。大旨如胜义始云。然旨陈·相说虽异也其体全无前后。所以约说次第时虽似两段前后。论其体时人法全俱时也。故相说段且付能悟人明无自性相。今旨陈段且述所悟法无自性旨也（云云）何此两段内悟外用修性中理法门也（云云）开见抄云。论又深知一切法无自性者总标也。论云何无自性者总问也。论前以相说今以旨陈者总答也。夫前约人之行相而说之故云相说。今约法之奥旨而陈之故云旨陈。良以相说十住心显竖差别。以旨陈十住心示横平等。是以法相是相宗故相说段终第六住心。三论是空宗。故旨陈段始第七住心（为标横平等义第九住心为始）

夫迷途之法事

    问。论云。夫迷途之法从妄想生（乃至）能转法轮自他俱利（文）此文段何教意耶。答（云云）
    一义云。行愿·胜义菩提心广亘显密二教菩提故何教心不可云也。依之五大院释云。前三菩萨唯有胜义·行愿二心不得三摩地心（文）所谓真言教意大悲利生边即行愿菩提心也。故我当利益安乐无众生界等（云云）止除妄法即胜义菩提心也。十缘生句以观无自性故空妄法念止除也。此等意又非无余教（云云）此故今文广可亘显密二宗菩萨也。但弘法释以今文段释华严·天台·三论事五大院所破也。一义云。随密宗不可亘显宗。谓于胜义·行愿二心所非说皆显乘边也。能非心同密教义也。但五大院释与夺二料简如前云（云云）
    寻云。从妄想生（文）所云妄想者其体何者耶（又方元品无明其体何物耶）答（云云）一义云。所云妄想者即元品无明也。其元品无明体即我见也。依之止观释顺缘十心云。妄想住颠倒。颠倒住身见。身见住我见。我见即无住所（文）决云。曾从无住起我见。此中所计非神我也。但是无始妄计假名（文）此释意我见者非神我。只是无始以来自他虽此情量起故一念生诸迷途法（云云）是则背法性理。可云元初一念无明也。何违平等法界理起迷情差别念。故差别念者只假我见也。此释依摄大乘论也。所以彼论云。等观为无我轮惑所转（文）合此论文为秘藏事也。一义云。元品无明者流来生死根源。迷真细惑非凡夫所起。今所云妄想者迷真以后所起泛泛初一念也。示云元初一念者如论藏者流来生死根源。遥指迷真始也。是则教门权说。且立远近故虽如此施设夫实当体介尔一念外全无无始无元初可得意也。此中委如圆宗算。
    问。迷途之法从妄想生（文）尔者所云迷途之法者九界俱摄耶。答（云云）若九界俱摄者。论文乃至展转成无量无边烦恼轮回六趣（文）只是指六道众生见。若依之尔云者。妄想者元品无明也。次元品无明以来等觉以远皆可云从妄想生也。如何。一义云。广可摄九界也。如一边。所以次下云。诸佛慈悲从真起用救摄众生（文）故次上云迷途之法何不亘九界耶。但至轮回六趣等文者变易生死微细故先从粗强举分段生死也。
    难云。妄想语广。何必摄九界得意耶。恐轮回六趣（文）如何（此难准前义可料简也）一义云。今文只堕六趣不可亘三乘法也。所以三乘悟虽未入一乘次是佛意一分也。全不可云迷途之法耶。故今且以六趣名迷途之法。次下诸佛慈悲从真起用云此中可摄三乘法也。依之下文法已应舍无自性故（文）病亘三乘法可舍此也。
    难云。应病与药施诸法门者何必亘三乘法耶。所以诸佛慈悲从真起用者。只是诸佛利生之时施应用云也。全施三乘法不见耶。答。一义云。法门废立不同或云六凡四圣或云九权一实。二意俱其义必定。然论文六凡四圣废立故以四圣不可名迷途之法也。示云。诸宗法门皆止除妄想归本不生理谈之。故胜义菩提心亘诸大乘云也。起信论生灭以下立染净二缘起。是则相当今论文。所谓迷途之法从妄想生等者染缘起也。诸佛慈悲从真起用等者净缘起也（云云）诸佛慈悲必依众生病起。若无众生病者全不可有诸佛应用（云云）又今论文法已应舍等者移金刚般若经文也。得经意毕竟无住不可得应无所住而生其心（文）只是无自性观胜义菩提心也。故教外别传未见菩提实体。即胜义一分（云云）
    问。真言意诸法无自性观时空佛果可云耶。答（云云）示云。胜义菩提心可亘显宗云事料简如前前。凡真言教实义未悟。即至三摩地下可得意也。又显宗意佛果空不空先法诤也。静虑院可空也。都率义不空（云云）凡以十界竖对三观时六道假三乘空佛果中也。以佛界名中道上同六道三乘妄法不可之也。纵虽有佛界于空假只是中道内空假也。中道同体空假如何空之耶。但。解释三千即空三千即假三千即中（文）圆融三谛不思义空假委可习之。
    寻云。今论意空佛果云也不空云也。如今论文者妄法观无自性故可空之。所本付法本无性心体自如法体也。故于法体者不空之见。全不可空佛果。如何。答。胜义菩提心者空妄法念归法体故于法体者空不空义未见也。虽然今论意空佛果云全无相违也（云云）
    寻云。真言教意空假中其意如何。答（云云）
    示云。真言教三谛者常途义异也。空者只是云无自性也。谓一微尘即法界体不破一法摄万像无障无碍故也。一多法界无自无障碍名空。非云无法体也。假谛者离无自性。摄万法而天法体不杂乱故名假之。然空有平等相并名中道也。如此得意时先法空云不空云俱无相违也（云云）指归云。无相也。相镜照性空。无形也。形星列心地（文）前唐院释云。以真言名不空无碍教（文）是有不碍无。无不碍有也。何三谛相异义释释中可思之。又天台圆融三谛相即门义能能可习合。
   
 若觉悟已妄想止除事

    问。真言教意止除诸妄想云耶。答（云云）若止除云者。真言教意善恶同体迷悟本有也。若依之尔云者。今论文妄想止除等（云云）如何。答。止除妄想事如一边。但至文者五大院释云。但除其执不除其法（文）此料简如已前。示云。此中尤难得意。所以不除云常没凡夫也。除云背密教意也。然或（山王院私记）此是遣于偏计所执（云云）或法既本妙□望物情（云云）如此料简未密会。其故偏计所执云□望物情云皆是妄想异名也。只此心不可云止除也。但秘密教具法十界无阙减。真言教内悟万法并宛然也。若偏不除妄想云者。何论四重圆意阶位耶。故除云不除云异余教也。迷云不迷云共此宗体也。何除是实智迷是实智。不除不迷又如此。委在事相口传。开见抄云。论夫迷至六趣者。初明流转生死虚妄缘起也。如宗镜云一翳在眼乱见花。一妄在心恒沙生灭也。嗟呼所境从惑起惑。跉跰四生从业起业。轮回六趣犹如车轮犹如环玉。圭峰大师云。但怪空里有花不觉眼中有翳。外简身心苦恼不知内畜迷情（云云）此言诚哉。难有余（文）论若觉至自性者。后明流转生死还灭无生缘觉云。无明者非实有体（云云）同疏释云。言无体者但是假名。内外求之了不可得。推其本济无者是妙明。了斯无体诸行不生。不生故无灭。生灭灭已寂灭为乐。是故十一支法皆有所因。准此无明横从空起。今悟无明灭则行灭。行灭则有灭。乃至老死灭也。识支妄念本无比之翳花。心性本净拟之大虚。生死涅槃昨日梦。本来成佛今日观（文）

复次诸佛慈悲从真起用等事

     寻云。复次诸佛慈悲从真起用者其意如何。答（云云）示云。今文意上明迷途之法时觉悟此妄想止除事释毕。复次诸佛者应妄想病与能治法药。若病愈其药可舍云也。所与法药者上止除处种种妄想全诸佛慈悲从真起用也。凡圣同体迷悟无尽故法已应舍无自性故等（云云）何从真起用可有二心。一于四种法身俱可有真用。所以自性法身非无说法化他用。受用已下三身又非无当分自悟真体。故四身通有从真起用可得意也。金刚界五佛四波罗密开合胎藏界四重圆坛皆同自性身。
    问。佛果起用常住法也可云耶。答（云云）若常住法也云者。今论文应病与药施诸法门随其烦恼对治迷津遇机达于彼岸法已应舍无自性故（文）应用无常也闻。若依之尔云者。佛果理法常住也。何应用无常也。如何。答。可常住如一边。所以如来内悟常住理法也。此内悟起处应用何无常也云耶。但至论文者对机情再说。故且从迷途释尔云也。
    难云。约法体时实三身俱虽常住也应用机定可无常。说对机外无别应用。次许迷途见无常也。非常住云中问答共许者也。依之义释云。缘谢即灭。机兴即生。即事而真无有终尽（文）此外何处应用常住见耶。答。圆密实意生体即灭灭体即生。无常即常常即无常也。全不同权门所谈常住也。故无常外实无常住。山王院释云。无常常住俱时寂照（文）念出义释即事而真此意。是以瑜祇经云。常于三世不坏化身利益有情无时暂息（文）是则内悟理法三世常恒有应用云时文也。示云。此事天台圆宗大事也。悟不可定。所谓尔前意三身俱无常也。今经意三身共常住也。山家释云。权教三身未觉无常。实教三身俱体俱用（文）但迹门意且对机示说故犹有无常云意也。本门意三身共无他觉体谈应用不断三世常住也。何就常住凝然常住·缘起常住·相续常等不同有之。然凝然常者法身妙理也。今所云应用常住缘起常住意也。缘起常住者。生灭俱时同体真如故各缘起其体即常住也。相续常者。生灭后又相续前后不断绝云也。文可见守护章。委如法沙汰（云云）
     问。以法花开权所说摄应病与药法门可云耶。答（云云）若摄云者。法花是诸佛已悟法门唯一佛乘妙体也。何同权门说摄应病与药说耶。若依之尔云者。今论文应病与药施诸法门（文）施诸法门中何不摄法华。所以胜义心广举诸教故也如何。答。可摄应病与药之所以显乘法门皆迷六大四曼未明三密行相。故可名随他意说也。止观观门犹对治道调心全不可同真言教意也。爰以弘法立十住心时九种住心实不明如来内悟境界定（云云）又觉大师五大院解释等（云云）
    难云。法华未明如来内悟理法云事不可所。纵虽不明三密法门次开三谛即是妙理。心凡非如来内悟理法耶。次止观观门只明对治道边云事如何。凡于止观二行机有上中下根。其上根者初缘实相时段住法体不假对治道也。用对治道事只是下根调心也。为劣慧用方便事又不然耶。所以甚深无相法劣慧所不堪。为应彼等故兼存有相说（文）意不明三密故名随他。而说内悟故名随自也。故虽未谈事秘密正明理密。故开自库宝藏可云也。但弘法释用否可依人说。如何。答（云云）示云。此事东寺·山门两义料简各如前前。今问答全各据一义。宜可依人心（云云）何显密相对与夺事秘密理秘密同异委如先法解释。可见文集（云云）又阙而不书料简可思之。

    寻云。若依理秘密同者。华严等经随自意语也。答。于理秘密有教理不同。所谓约理性时华严等皆随自意也。然约说教时未谈理秘密义。故不可名随自意语。法华诸佛已证直说理秘密旨。何权实带不带可思之（云云）

法已应舍无自性故事

问。论文法已应舍无自性故（文）尔者此中可摄三密法耶。答（云云）若摄云者。真言三密结要自受法乐实语也。何妄摄应病与药权门得意耶。若依之尔云者。胜义深般若无出十缘生句。然十缘生者。尽地尽行者见三密成就生执着。为破此执情用影焰等观也。尔者如何。答（云云）
    一义云。不可舍三密法。如一边。所以三密行皆悉本有法一一言词本来密语也。何同报应所说舍之得意耶。但论文法已应舍者。只以深般若智观九种住心无自性知心述也。全秘密庄严法体可舍云非文也。次至十缘生句者。悉地成就时三密显现处行者执着之。故用影焰等观计也。全非破法体（云云）
    难云。九种住心显宗意尽无自性故皆可舍条勿论也。又纵虽密教意也次自悟化他遮情表法。何偏无舍道理耶。依之弘法以遇筏喻俱合显密法给。抑九种住心一向可定显教意。也答。一义意大旨如前。又可舍云一义全如前难（云云）次九种住心偏随显教否事是又异义也。
    一义云。可随显教未明三密行相故也（云云）一义十住心俱真言教意也。故无自性故云可舍云事必非指显教观。只其分齐同显乘故云可在配释计也。何胜义意真言行者深般若智也。于诸法无自性故去贱取尊者也（云云）一义云。可有舍云心也。所以三密结用实虽遮那本体也又随行者可在成入理方便故也。依之供养法卷甚深无相法劣慧所不堪。为应彼等故兼存有相说（文）
    示云。三密教法舍不舍两意虽学者异义也于真言教俱以本来具法无能可得意也。所以舍云其体即实智也。不舍云非不舍。其全大悲也。实不可同常途所谈。何如前前。又具可闻口传（云云）
    开见抄云。论复次至无自性故者。第二净法明无自性。此中有二。论复次至迷津者。初明净法生死由来。诸佛自证归无念。言语尽竟心行亦寂。若但住此无相本分诸众生不蒙现益。故以不生之生现普门诸身以离言之言说随类说法。论遇筏至无自性故者。后明以解净法无性。疏云。缘谢即灭机兴即生。即事而真无有终尽（云云）

如大毗卢遮那成佛经等事（如实一道心天台）

    问。此文十住心中何耶。答。第八住心也。所以宝钥引此文证如实一道心。何不云今论文。所引诸法无相为虚空相文也（云云）
    难云。以何得知此文必说第八住心云事。所以经意为显本无性理说无自性理计也。如前云如何。开见抄云论如大至身心。第二明引证名胜义。诸法无相文是第八如实一道所当宝钥不引之。与经语同故第九证除之。知是第八证也。此中有二。一引经证也。二名胜义论如大至空相者是第七也。疏释云解如虚空之相亦无相。万缘皆悉依空。空无所依。如此万法皆依净心。净心适无所依。即此诸法亦复如菩提相。所谓净虚空也（已上）言即此诸法者指上所明善恶诸法。作是至提心者第二名胜义。如文解了。
    
当知一切法空已悟法本无生等事（第七觉无自性心三论）

    问。此文十住心中何耶。答。第七觉无自性心三论宗意也。又万法期具已下第九住心云意有之（云云）
    寻云。于此等文七·八·九三心语中其意相乱难辨。所以见宝钥文引大日经诸法无相文语第八住心。然今论文引之故得第八住心。从当知一切法空下至心源空寂语第七住心也。爰以前迷途之法至自性无故者具引之。其后乃至云指超下引妄若息时心源空寂万德斯具妙用无穷语第九住心。故以此三文虽语三个住心如论文者钩锁相违一具平具也。全不见各别意也。何自性无等结如大毗卢遮那者引诸法无相文成上义见。次当知一切法者。当知言无诤释述上心闻。只是一具文也。甚难分别耶。又引第九住心证据。此乃至云中间文同可取第九住心也。不审也。恐分别心源空寂妙用无穷二句第七第九二心备事甚难思。以于一文我意料简通。不足信用也。抑万德斯具语可云第十心。后九种皆因第十果故也。如何。答。此事难十界料简不同也。一义云。论文入交多含故也。故经十住心料简得意有何相违。但乃至者第八住心文故不取也（云云）次万法斯具者分果。可得意也（云云）一义云。此等文多含互亘三心可得意也。例如大日经如实知自心文。约竖有十住心云故第八住心为虚空文相同第七住心。第七寂灭平等文同金刚界一道清净心文。俱第八心得意无相违也。何妄若息时文次亘第七·第九所引。万法斯具文通分极事有何咎耶。
    寻云。七·八·九三心如解释者浅深不同也。然论文多含互亘浅深可得意也。又虽三心异也有同边可得意也。一义云。浅深不同也。所以解释有同边不释故论文以解释可料简也。一义云。不同边虽勿论也然又同边何无耶。所以灭八风戏论时大日内证深般若无隔。一道无畏心义心凡异毗卢遮那实智耶。极无自性心又至胜义深般若智（云云）何此三心浅深随人心不同也（云云）
    寻云。十种住心一向显宗心耶。又有秘密庄严义耶。答（云云）一义云。可显宗意所以未明三密行相（云云）何九种心通皆所非法也。第十独能胜秘密深义也。一义云。十住心俱真言教中有之。所以无相自性等云皆大日金刚顶密观也。宝钥下云。第六○缘法界有情故他缘。简声独羊鹿故大名。运自他乎圆性故曰乘○此小宗大纲。此住心之佛未到心源但遮心外之迷无开秘藏之宝（文）又云。第七○悲唯蕴之迷无性叹他缘之阻境智。心王自在得本性之水。心数客尘息动浊之波。权实二智证圆觉于一如。真俗两谛得教理乎绝中。悟心性之不生知境智之不异。是则南宗之乃纲领也○以前后际断故复虽遇境界风随缘起灭。而心性常无生灭。觉此心本不生是渐入阿字门（文）又云。第八○秘密主。此菩萨净菩提心门名初法明道释云。谓无相虚空相及非青非黄等言并是明法身真如一道无为心地。佛说此名初法明道。智度名入佛道初门。言佛道者指金刚界宫大日曼荼罗佛。于诸显教是究竟理智法身。望真言门是则初门○修对治道者虽迹邻补处。不识一人。是故说此事名秘密。证斯理亦名常寂光土毗卢遮那（文）又云。第九○此心则都亭。都亭非常舍。随缘忽迁移迁移无定处。是故无自性。诸法无自性故去卑取尊。故有真如受熏之极唱胜义无性之秘号。惊一道弹指觉无为于未极。等空之心于是始起寂灭之果。果迁为因。是因是心望前显教极果。于后秘密心初心（文）开见抄云。论当知至无穷者。第三明因果二位行相（当知至空寂者第七觉心不生所引文）此中有二。一约因位明无性观行。二约果位明无妄妙用。论当知至勿随者是第一也。一切法空者。谓三论宗约胜义有为无为无所得空为胜义空。又立理内理外二门。理内故万行皆空。理外故万法皆有。今约理内故云法空也。悟法本无生者。明于胜义门中悟真本不生义。谓一切有为诸法从真如一理生故即以真如名法本也。心体自如不见身心者。如禅要云。不见身之与心万法不可得也。犹如虚空。且莫空解。以无念体不可得故说如虚空。非为空相（云云）住于寂至之智者。谓寂灭平等者显所证理。究竟真实者显能解智。理智冥合即名为住（理智一体如前已释）妄心若起知而勿随者。百丈禅师云。一切善恶都莫思念。起即觉。觉即失（云云）问。所言妄心从何处起。若从心性生此妄云何消。心性不除是非妄法故。答。月氏震旦之祖师日域上古之贤哲各作此观互诤是非。此则为深义。玄玄而难解。浅智朦朦而易迷也。今任愚案且述一义。夫一切众生无始以来迷不生故起妄而执心能生妄。如翳眼见空花不知从翳起执云能生花。虽然不变空成花不变花成空。是故不变心成妄不变妄成心。若悟不生妄念本无。即如翳差都不见花由来未曾悟故说妄无始。非有妄体。谁寻自性。若有本性是真非妄。岂可永息。无体无因忽然念起名为妄念。故首楞严云。既称为妄。云何有因。若有所因云何名妄（云云）一念不生前后际断。以妄念勿疑无念理。若夫生疑念念无穷。念息即真。念起妄。但一觉心不生了后。假令虽起一念妄心。如灼烬上降一点雪。如此觉知是名真实发心。一发后永不失。如圆觉说解云。一成真金体不后重为矿（已上）又禅林云。彼寄花五净风日不萎。附水云河世旱无渴。花水尚尔。何况真如（云云）论妄若至无穷者。第二约果位明无妄妙用。起信云。所云空者从本以来一切染净法界相应故虽一切法差别之相以无虚妄心念故名为空。所言不空者已显法体空无妄。故即是真心常恒不变净法满足则名不空（已上般若抄）如上因果方便假说。无相心源岂有其名故疏云。佛大方便力以无相身作种种名相加持令诸众生以因果法证得非因非果法（云云）大文第四（已上。东寺义云云）

法本无生心体自如事

    寻云法本无生一切皆足何又心体自如云耶。答。上法已应舍等文空他故次法本无生知也。次心体自如者。空自故依无生得自身空也。菩提心义云。金刚般若二空说法门。初空唯是空一切他后空亦空菩萨自身。此中云何。答。此论云心体自如不见身心故知一切亦空菩萨自身（文）
    
不见身心住于寂灭平等究竟真实之智令无退失事
    
    问。论文不见身心住于寂灭等（文）尔者此文述胜义深意也。若胜义深意也云者。此文引金刚顶经无识心三摩地文。此三摩地者直明五相成身。行者偏可成实有思。故为令不生此执先观寂灭空寂理后明五相成身观。此则说渐学大乘之旨也。爰以五大院以此文或通教菩萨或别教意释何胜义深意得意耶。若依之尔云者。见论文具释胜义菩提结其至要见。如何。答。引经论文事只是借用文言计也。必不引其义也。故引寂灭平等言释胜义无自性。全渐学大乘文不可得意（云云）一义云。谁知有渐学大乘意。所以真言教本意三摩地菩提为所期。为成后菩提先所论胜义行愿也（云云）

妄心若起知而勿随事

    问。圆教意息妄心得菩提可云耶。答（云云）若息妄心得菩提云者。圆教意谈烦恼即菩提何离妄心证菩提耶。若依之尔云者。今论文云妄心若起○空寂尔如何。答。一义云。不二平等门时实妄即是心虽悟。而二差别门时妄真迷悟不可相乱。故今文依而二门妄若息时等云可得意也。一义云。不二平等门时不可辨真妄不同。何论起不起相耶。故而二差别门时必辨真妄不同令达妄心即悟也。何所云妄若息时者舍妄心不可得意。只是生佛一如真妄平等处心源空寂等述也。示云。此中只以相待妙开不开可得意法门也。所谓真妄本一如迷悟全同体也。爰始知之且名始觉称相待。而由待知如如。体是绝故。其体自始本俱时真妄不二成也。委如法沙汰也。

万德斯具妙用无穷事

    问。论文万德斯具妙用无穷（文）尔者分极二心中何耶。答（云云）若初心分位也云者次万德斯具妙用无穷（文）论极果闻。若依之尔云者。五大院解释引此文约真言门初心见。尔者如何。答（云云）示云。此事五大院解释有二心。一大日经菩提心为因句约初心。此论胜义菩提心文约究竟。故心源空寂等者指佛果万德斯具妙用无穷可得意也。一于今论一文妄心若起知而勿随者。初心也。妙用无穷者□心也。所诠胜义行愿俱通论因果二法广明五种三昧道。虽然三种菩提心相望时且对三摩地以胜义为初心可得意也。何可见第一第二。但又此中顺逆二句顺逆不二三句义有之。委如三摩地（云云）菩提心义第一云。论胜义菩提心具有心源空寂万德斯备。所云万德是佛地万德故。胜义菩提心亦通初心究竟也。今净菩提心五种三昧道中第五佛地三昧名究竟发菩提心。故此净菩提心亦通初心究竟。故判初住已上乃至皆具经论三义（文）又第二云。菩提心论胜义菩提心文云。当知一切法空。已悟法本无生心体自如。不见身心住于寂灭平等究竟真实之智全无退失。○万德斯具妙用无穷（文）此释胜义真言门初心（云云）

所以十方诸佛以胜义行愿为戒事

    问。论文所以十方诸佛（文）尔所云诸佛随自性受用身也。将亘应化身欤。答（云云）若亘应化身云者。既引花严经文证之。准得经教主定可受用身。爰以弘法释引此文证极无自性心也。若依之尔云者。次云诸佛何不亘应化身耶。
    答。准前前可得意也（云云）
    问。论文所以十方诸佛胜义行愿为戒（文）尔亘三种菩提心耶。答（云云）若亘云者。论文既云胜义·行愿为戒。知不亘三摩地见。若依之尔云者。何必随胜义·行愿不亘三摩地菩提心耶。依之上文胜义·行愿·三摩地为戒（文）尔者如何。答。不可亘三摩地菩提心。所以今文释行愿·胜义毕为释三摩地菩提心结前生得悟也。但至上文者得总标三种菩提心文段故也。何胜义行愿自行化他悲智二门也。具足此两门成三摩地菩提心。为显此心于三摩地前胜义行愿为戒等（云云）
    寻云。东寺料简以相说·旨陈二段。或二段俱合配当十住心。或二段各别配当十住心。皆以引弘法释也。尔者可许此义耶。答。一往以两段文配当十住心事于得义势强不可遮。虽然非全今本意也。所以得义意十住心配立次第浅深舍劣得胜故付今文各有能取所取等谈之。然今文敢非此意。其大旨相说段明人空故厌弃生死有漏法云旨陈段明法空故以无自性观空五阴实法。必次第浅深不云舍劣得胜也。何如前前（云云）
    问。论文以胜义行愿为戒（文）尔者亘胜义·行愿也。将随胜义菩提心也。答（云云）若随胜义菩提心云胜义行愿为戒（文）亘胜义·行愿闻。若依之尔云。三门菩提心文段次各别也。何胜义菩提心下交行愿菩提心耶。答。可亘二种菩提心也。所引花严既亘二种菩提心。上结成文何随一种耶。爰以惠心要文释花严经文云。缘解缘理悲智化他自行（文）悲智一双法门也。虽胜义也何阙行愿菩提心耶。况又胜义·行愿是同通显宗菩提心故一双举之。为显三摩地三密菩提（云云）

悲先惠为主事

    问。论文花严云。悲先惠为主（文）尔者亘行愿·胜义耶。答（云云）若亘二种云者。菩提心义引今文借别教十地明行愿·功用耶。若依之尔云者。案文意悲是行愿。智是胜义也。依之惠心要文应是行愿胜义（文）如何。答。先德异义悟难是非。且可亘胜义·行愿。如一边。但至菩提心义者。今文悲先云故行愿为面闻从之如此释也。菩提心义第二云。是真言门借别教十地明行愿功用（文）惠心菩提心论要文花严无量寿涅槃等文下注云。已上论所引经应是行愿胜义证（文）

方便共相应信解清净心事

    问。论文方便共相应（文）尔者指三摩地菩提心可云耶。答。菩提心义并惠心要文行愿胜义云未云三摩地也。付之见今论文。于上悲先慧为主者指行愿·胜义二门也。至下方便共相应者定可三摩地菩提见依之大日经大宗菩提心为因者胜义。大悲为根本者行愿。方便为究竟者三摩地也。如何。答。既是花严经文也。以之不可悟三摩地菩提心。故只随行愿·胜义二门可云也。但至难者只是修行般若时以用心方便云也。即前方便云意也。一义云。三门菩提心者即三身如来也。故三身相即三种菩提心不可相离。何菩提心为因者胜义报身也。大悲为根本者行愿应身也。方便为究竟者三摩地法身也。故今文悲先慧为主者行愿·胜义。方便共相应者三摩地菩提心可得意。

如来无量力无碍智现前自悟不由他事

    问。论文如来无量力○现前（文）尔者其体何物耶。答（云云）示云。无量者四无量。力者十力。无碍智者四无碍智。如常（云云）寻云。真言教意许无师独悟佛耶。答。如前（云云）何义释云。一道者即是一切无碍入具出生死直至道场之道也。而言一者此即如如之道独一法界故云一也（文）以此释可思之。

才生如是心即得入初地事

    问。才生如是心即得入初地（文）尔者此释自凡地入初地云也。将指别教地上也。答。菩提心义第二云。是真言门借别十地明行愿功用（文）付之今文意悲智具足方便相应自凡地入初地见事在文分明也。何别教地上尔者如何。答。如疑难（云云）但至文者今文意悲先慧为主○即得入初地以下又准花严经云。从初地乃至十地等文引合故准下文云地上也。
    问。论中引花严经文。于地地中皆以大悲为主（文）尔者何事语耶。答。语胜义。付之菩萨所悟妙法定慧具足悲智平等也。爰以上所引经文悲为先惠为主（文）尔者有何意如此说耶。答。犹如所难。但至文者经论常习随宜表里异也。示云。如先先此三种菩提心互具足无阙灭。所谓胜义自证行愿化他。然今于此胜义中自悟菩提心即以自悟度他。实非别物。故胜义即行愿全虽无前后且以胜义为面时惠先悲次。何前后经文如此。

佛心者大慈悲心是事


    问。论文佛心者大慈悲心是（文）尔者佛心者凡圣中何位耶。答。菩提心义二云。是借别教凡夫最初发心明行愿功用耶。付之披无量寿观经说正是佛果位见。何是最初发心云也。答。本经说实如难。但至释者引合今文涅槃经文故从涅槃经文最初发心云也。所以南无纯陀者天台释初住（云云）
    寻云。经文正何位耶。天台解释初住或住前（文）示云。南无纯陀言可通凡圣。故尤或住前或初住释有其故也。所谓如来涅槃时人天大会五十二类悉述最后供今。而佛未受之。即时纯陀以粟饭奉供养之。即佛受之。其故纯陀。意以大慈悲住法界平等心。其心全同佛心。故迦叶菩萨知其心谓南无纯陀。其时大会皆以喟事如此（云云）又敬礼有二种。谓礼上请加礼下治慢（云云）
    问。引涅槃经何文语行愿菩提耶。答。论云。涅槃经云。南无纯陀。身虽人身心同佛心（文）付之行愿义不闻。如何。答。经云。顶礼佛足而白佛言唯愿世尊。为皆僧受我等最后供养为度无量诸众生故（文）快言度众生。行愿义分明也。
    
怜愍世间大医王身事

    问。论文怜愍世间大医王身（文）行愿·胜义中何耶。答。菩提心义二云。是借别教初住明行愿功用（文）付之见今所引文次云身及智慧俱寂静。知上下二句无诤行愿·胜义闻。何偏行愿释耶。答。上引涅槃经并无量寿观经文语行愿·胜义云。故今文怜·愍世间大医王等云。以之为本也。身及智慧俱寂静者其具德见故且行愿释欤。
 
无我法中有真我事

    问。论文云。无我法中有真我（文）尔者真我者其体何物耶。答（云云）明旷梵网经疏云。初言我今等者常乐我净四德之我也。注云。无我法中有真我。谓报身。如来智·断·住·圆四德究竟名净满。示云。我者身见也。所谓外道神我者自真如法性理内诸佛出生处得意者也。而以实义论之时。我者分别智性自受用智品也。智品者自他分别性也。从此自他分别性出生万法。若无自他分别者诸佛法生不可云也。一切有心物虑知分别物即受用智品神我所成一分也。真言意吾我不可得云以大日如来为大我。所以自受用分别智性至极即大日遍照故云大我也。依之大经常乐我净四德中说我我大觉云。又有义云。真我者自在义（云云）此八自在我也。

发心毕竟二不别事

    问。今论引发心毕竟二不别文见。尔者说何事耶。答。如文（云云）付之（云云）义释云。若人自未得度而得度则不应尔。若人自度人已入初发心住难（文）二文相违如何。答。今文菩萨誓愿方说之。义释云。众生得度方判也。示云。付此经文或义自行圆满事初地一位也。二地已去只化他行也。何自行化他一向前后也（云云）一义云。如显宗沙汰。一义云。此文且显宗意也。但圆宗实义且即故易六故难。何初后相在自行即他故二心前后难易无碍也。发心毕竟二不别。是故我礼初发心。可思之。

如大毗卢遮那经云菩提心为因大悲为根方便为究竟事

    问。论文如大毗卢遮那经云○为究竟（文）尔者此文三种菩提心俱语之也。答（云云）若俱语之云者。见论文释胜义菩提心毕引此文语。全亘三摩地不见之也。若依之尔云者。三句大宗即对三句菩提心。何偏随胜义意只是可置总标文段也。如何。答。一义云。菩提心为因者胜义也。大悲为根者行愿也。而方便为究竟者俱亘胜义·行愿二心。故引之语也。必以三句非对三门。一义云。引今文事只是行愿胜义语据也。但方便为究竟者行大悲方便之时用心故今此文下置也。一义云。三门菩提心者三句大宗也。且是三身菩提也。胜义报身。大悲应身。方便究竟法身也。而报身在上冥下契二义故前契行愿应身后契三摩地法身。是故今胜义下引三句大宗为证也。一义云。此文不可有别料简。所谓今胜义菩提心下引三句大宗事结成胜义行愿为引起下三摩地菩提心也。尔云。三种菩提心同体俱时实虽无前后。且说如次第时如是述也。然则胜义·行愿无非三摩地。三摩地无非胜义·行愿。何三密相应事理俱密悉如三摩地（云云）
    寻云。方便为究竟文意如何。答。此文弘法解释向上向下谈文点（文）意此方便在二。谓一向下方便。即自佛果向众生方便也。此意方便为究竟。又方便谓究竟可谈也。二向上方便。即从因向果方便也。此意方便为究竟可谈也（云云）
    开见抄云。论所以至究竟者。第四广叹二种菩提。此中有二。一举二利法略叹二种菩提功能。二引诸经文广叹二种菩提功能。论所以至俱利者是第一也。转法轮者大乘法门章云。前佛得如实悟授后佛。众生不尽。轮无息时。故云轮转也。问。何故名法轮耶。答。证名法也（云云）凡此论意胜义·行愿同时名三摩地故自利利他都无前后。论如花严至究竟者。第二引诸经文广叹二种菩提功能。此中有三。一总合叹二种功能。二单复叹二种菩提功能。论如花严至山王者是第一也。悲先者明行愿菩提心。利他悲为胜故。惠为主者明胜义菩提心。自利惠为胜故。方便者善巧义。是利他次助又进趣义。是自利胜进。二利相应即此大士用心故云共相应也。信解者疏云。始从真正发心乃至成佛于是中间通名信解地（云云）清净心者即是自性清净心也。圭峰大师云。迷真起妄妄见众生。妄体元空全是本觉心地也。妄不能染故云清净（云云）如来者。大师云。如去谓自凡位修行成正觉也。乘如而往故曰如去。如来谓成佛以后悲愿力故垂化他也。乘如而来故曰如来（云云）无量力无碍智现前者。大私记云。无量者四无量心也。力者十力也。无碍智者四无碍也。现前者修行也。所言四无量心者。与乐为慈。拔苦为悲。不害为喜。舍亘三事思惟。要略云。其心无碍功德无量（云云）所言十力者。一处非处智力（谓知一切法因缘果报知人可度不可度）二业异熟智力（谓善分别知是类业灭异熟）三静慧解脱等持等至智力（谓知。诸禅解观三昧及知依此所得诸果）四根上下智力（谓知信等五根上下也）五种种胜解观智力（谓知种种欲乐令舍不净增净）六种种界智力（谓如实知诸有情类种种性欲及知诸法种种差别）七遍趣行智力（谓知生死因果及知一切至道）八宿住随念智力（谓知自他过去宿住事也）九死生智力（谓知诸众生死此生彼也）十漏尽智力（谓知自解观无疑亦知他众生漏尽也）所言四无碍智者。一法无碍智（谓于诸法如实了知）二义无碍智（谓成就中道第一义）三词无碍智（谓以善言种种分别）四辩无碍智（谓随机语不作二教）自悟至胜心者初发心时便成正觉。所有惠心不由他悟。得如来身一身一切身湛然应一切。佛子至行处者。大乘心是妙法心。始知自心即超凡位证入心佛。诸佛本行皆自心故云所行处。生在如来家者法园章云。初地已去生如来家。谓净法界名如来家。于中证会名为生故（云云）种至上觉者。如后长者家穷子也。初知心佛岂与佛异。本来平等一往觉体也。才生初地者。此宗意初地者本初心地故云觉知自心入不生心地。心乐至山王者。住生死涅槃中证自利利他行。顺违境不动犹如妙高山。论又准至究竟者。第二单复叹二种功能。论如无至悲是者。初叹行愿菩提功能也。佛心者大慈悲心是者。善导和尚释云。慈悲为体。以此平等大悲普摄一切也（云云）单说胜义文不引此如何。答。大日经诸法无相文正其单证云名胜义菩提心而上引之兼为证染净二法无性也。论又涅至究竟者。后复叹二种菩提功能。南无至佛心者。明大悲行。南无谓此度我又云归命。问。纯陀名大悲行其心如何。答。案涅槃经云。是拘尸那城工巧之子。与其同类十五人俱为令世间得善果故。舍身威仪从座起而偏袒右肩右膝着地。合掌向佛悲感流泪。预礼佛足即白佛言。唯是愿世尊及比丘僧。哀受我等最后供养。为度无量诸众生故（云云）是故纯陀名大悲行。同如来大悲故云心同佛心也。怜愍世间大医王者。此叹行愿法。谓佛如医王。法如良药故。身及智慧俱寂静者。叹胜义法。谓佛身智如如法性为体。故寂静无相。其我法中有真我者。于诸法中虽无真我四德中我德名无我大我。常一自在离诸缚故也是故敬礼无上尊者。能礼所礼空心不二感应俱法界。论发心至初发心。初心即极是顿教之常谈。初后不二又圆宗妙义也。问。疏云若人自未得度而得度人则不应所若人自度又能度人。斯道是处（云云）而今云先度他。其意如何。答。经证菩萨初誓愿。疏释众生实得益。初发至无上者初发一念超二乘小心。后成正觉作三界之大师。如大至究竟者。菩提心为因谓明胜义。大悲为根谓明行愿。方便为究竟谓亘二种。此文甚深。学者留思知（文）菩提心论开见抄上卷毕。
    菩提心义一云。问。次劣法何法。胜义何义。答。且依后论厌欲凡夫·外道·二乘·十地菩萨狭劣。又深知一切法无自性。若觉悟了妄想止除。从真起用万法斯具名为胜义。问。知一切法无自性名胜义菩提心意何。答。涅槃经云。佛性有五种名亦名第一义空等（云云）第一义空且名胜义空。今观第一义空佛性求菩提之心名菩提心。问。今真言宗正以何法为胜义空。答。大日经云。出何菩提。谓如实知自心是阿耨菩提。乃至后法少分无有可得。何以故。虚空相是菩提。无知解了者异无开晓者。何以故。菩提无相故诸法无相。谓虚空相性同虚空即同于心。性同于心即同菩提（文）（取意）若守护国界经文全同此经。即金刚顶胜义空也。问。此经以如实知自心为菩提者。先其自心何耶。答。义释云。说此顿觉成佛入心实相门。且为决了十方三世一切佛教。如一切经中皆是渐次开实相门。后言诸法实相者即是此经心之实相心实相者即是菩提。实无别理也。但为薄福众生且令净垢然后为说即心之印。今经则不如是。直约诸法令识其心。所以为秘要之藏也（取意）
    问。一切经论所说实相不同。旦阿含经·如如论等亦明三乘各得实相。般若经·中论等且明三乘同得实相。璎珞经等且明菩萨证实相理。法华经且明唯佛与佛乃能究尽诸法实相。此中何故性同虚空即同于心性即同菩提（文）心虚空菩提三种无二。此等悲为根本方便波罗蜜满足耶。答。义释云弘此文云。此一法界法离因缘毕竟不生而不坏因缘实相以不生故则无能所之异。以不坏故且得悲为根本。方便波罗蜜满足即是究竟不思义中道义也（文）故知心与菩萨尚具三义。问。若自心即空假中者。何故经中五番云心非诸法耶。答。义释云。若但言自心不生不灭义则难解故先示其差处。初云。心不在内外中间。如般若以无量门入诸法实相。今举宗要但观内外十二处即摄一切法也。二云。心非青黄赤白红紫水精色长短方圆明暗男女不男女。约外道真我明心实相。三云。心非欲界色界无色界天龙夜叉乾闼婆阿修罗迦楼罗紧那罗摩睺罗伽人非人趣同性。约外道我性明心实相。四心不住眼耳鼻舌身意界非见非显。现约佛法中外道明心实相。五云。若分段显色形色境界色受想行识我之所能执清净界处乃至一切分段中求不可得约十方三世一切佛教一切经中所说法门明心实相。问。若心非阴界入等一切法者但是偏空。何云即假即中。答。义释云。如一切经或说诸法从缘生都无自性。皆是渐次开实相门。后云诸法实相者。即是此经心实相。心实相者即是菩提。实无别理也。但为薄福众生但令净垢然后为说即心之印。今经则不如是。直约诸法令识其心。所以为秘要之藏也。若不作如是方便先从着处观之而但言是心遍一切处毕竟无相。则一切众生无由悟入。当知此观最为秘要法门也（文）问。此文云心遍一切处。毕竟无相者能遍之心与不遍之处为同为异。答。小乘亦云心能造诸法。造诸法已心与诸法异。唯识且云。八识变成诸法。诸法不离于识故云唯识。而识非诸法诸法与识异。胜鬘且云。依如来藏故有生死烦恼。而真如净心变作诸法缘起。以后诸法与净心异。起信且云。真如变作诸法。如花严经云心如工画师造种种五阴。一切世间中无不从心造。心佛及众生是三无差别。故心即诸法诸法即心（云云）此四说即四教所说。今真言宗即同第四是与天台圆教意同（文）问若心即诸法诸法即心者。何故大日经云心非阴入等法一切分段中求不可得耶。答。虽真如净心即诸法诸法即净心而非如凡夫·外道三教所计心与诸法故云非也。问。若尔为心生诸法故心即诸法为心有诸法故心即诸法。为心有诸法故心即诸法。为心诸法一故心即诸法为心诸法异故心诸法耶。答。如天台云。且不言一心在前一切法在后。且不言一切法在前一心在后。只心是一切法。一切法是一切。非纵非横非一非异。心生诸法名纵。心有诸法名横。心诸法一名一。心诸法异名异。今皆非此故云非也。

    问。若天台十界诸法为心实相知心实相名菩提。次是可得之法。最初一佛是开晓者。以后诸佛是知解者。故经云。是菩萨乃至后法少分无有可得。虚空相是菩提无知解者且无开晓耶。答。义释云。少分梵云阿耨。七微合成为喻。得化离此无相菩提实无一法。又如虚空离分别。故无知解相无开晓相。诸佛自证三菩提且所。唯是自证心之自觉心。是中无知解法无知解者。非始开晓且无开晓之者矣。问。经中多举虚空。皆是喻之欤。
    答。依义释初云虚空相是菩提者喻也。次云菩提无相故诸法无相。谓虚空相者且喻之。次云虚空相心离诸分别无分别且喻也。次云性同虚空即同于心。性同于心。即同菩提心虚空界菩提三种无二者。虚空无垢即心。菩提本同一相而有三名耳等者是法也。
    问。如如如义虚空无过无德。今佛智力离过成德离边往来。何得相喻。答。但以少分说喻大空耳。况有三义。一虚空毕竟净故。二无边际故。三无分别故。一切智心性且如是异。
    问。此心中自心与住心品之心同异云何。答。住心品义释云。此品才论经之大意。所谓众生自心即是一切智智。如实了知名一切智者。此教菩提直以真言为门。自心发菩提即心具万行见心正等觉证心大圆发起心方便严·净心佛国。从因至果皆以其所住而住其心。故曰入真言门住心品也（文）故同。


    问。此中无相菩提性品菩提同异云何。  
    答。后品云。了百字真言救世者不可得空之义名菩提性。不可得空即是大空。大空且空故体离空不空相。导师方便假以言说开悟众生从空立假令求于理（文取意）是举能了知见为菩提性。后文且云。云此真言之义即菩提义。故四释中以真言义为菩提性。是第三秘中深秘释。今以自心实相为菩提性。是第二深秘释。
    问。此中不可得空为拨无空为本体空为佛性空为实法空为拆法空为体法空为遍计空为胜义空为圆融空为一心空。答。若无因外道拨无诸法谓空。是名断见外道。若佛法中方广道人读大乘不生不灭等文谓诸法空。名恶取空内法外道。若分别部一切法空名为佛性。是小乘过分空。若成实论破五阴实法有立五阴实法空。名小乘法空。若诸部小乘观拆实法以为实空名拆法空。若诸部大乘观诸法体即空名体法空。若法相宗前三性上立三无性。唯空遍计所执不空依圆二性名遍计空。若三论宗约真胜义有为无为无所得空名胜义空。若花严宗一切诸法同一无性为圆融空。若天台宗依中论云因缘所生法我说即是空且名为假名且是中道义一切诸法即空即假即中名一心空。且真言救世者不可得空非前九空。唯同天台。文云。从空立假令求理故。问。何以得知此菩提心不可得空非外道·小乘·法相·三论所立空义同天台空义。答。大日经广破外道三十二计文云。此经宗横统一切佛教。如说唯蕴无我出世间心住于蕴中即摄诸部小乘三藏。如说观蕴阿赖耶觉自心本不生即摄诸经八识三无性义。如说极无自性心十缘生句即摄花严般若若种种不思义境界皆入其中如说如实知自心名一切种智则佛性一乘如来秘密皆入其中。种种圣言无不统其精要（文）此中诸部小乘如文。八识三无性等是法相所用。花严·般若是三论花严所用。佛性一乘是天台所用。今如实知自心名菩提者即净菩提心。是第四句故知尔。问。此经横统一切佛教者。此教观法浅深与诸教浅深同故欤。为当浅深诸教会入此教故欤。答。大日如来现四重曼荼罗身入法界中广说诸教。今以四重曼荼罗浅深观法统摄诸教故二义俱然。问何以知尔。答。金刚顶出生义云。能仁如来托迹都率际神中天。以三事而诱进之以化城而引导之。大机已就大堪受大法。佛入不空王三昧耶善集诸圣削地位之阶渐立等妙之顿旨（文）（取意）又义决中广引法花信解品长者穷子解喻以立声闻·缘觉·迂回菩萨·顿证菩萨四乘之义。故知尔。
    问。此虚空无相净菩提心是不可得空。即大空者可名大空菩提心。何故名胜义菩提心耶。答。此虚空无相净菩提心已非五番诸计诸法。故约空门当以十二·十四·十六·十八·二十·二十二空等广破诸法执着。然以略要且名大空而名胜义菩提心者是二谛中胜义谛。非十八空胜义空。问。此净菩提心大日经三句中何句摄耶。答。即初菩提心为因句是也。问。此经菩提心为第一句大悲行愿为第二句方便为第三句。菩提心论大悲行愿为第一菩提胜义谛观为第二菩提心自证观法为第三菩提心。二文相违何会。答。菩提心种子托诸佛胎藏。大悲万行养育守护沙罗树王增长开敷。是此经大悲胎藏之大意也。外修万行内观诸法中开心佛。是金刚顶之元意也。问。大悲万行养育者何等法耶。答。义释云。诸教但说沙罗树王种子根茎枝叶花果未明养育方便。但此经明种子养育方便（取意）如经以三密行修供养行。问。若尔此经大悲万句后论行愿菩提心只依真言门三密供养门耶。若尔菩提心经等菩提心六度万行·大般若等一切大乘菩萨万行不摄此中耶。答。皆摄此中但约行者行相少少异。何者且如布施拙度菩萨舍身退道舍衣破戒。巧度菩萨与法为眼教忍为衣。真言门菩萨法施满坛。如布施者万行皆然。问。论中三种皆名菩提心。此经唯第一句名菩提心。何会。答。大日经云。我说诸法如是念彼菩萨众。菩提心清净知识其心。义释云。三句大宗统论一部始终无量方便。皆为令诸菩提心清净知识其心。如此经者一切修多罗意皆在此。如释迦所说法者。十方三世一切如来种种因缘随宜演说无非为此三句法门。究竟同归本无异辙（文）（取意）故知此经三句皆为令知净菩提心通名菩提心。与后论为求菩提修三种行通名菩提心。大同。问。此净菩提心金刚顶三十七尊各四门中何门摄耶。答。菩提是第二秘密神变相门第十二变中八相成道中摄。问。法中经文但有修普贤行发菩提心降魔成道转法轮等文不云胜义菩提心。且无三句文。云何。答。修普贤行发菩提心者。即是论中三菩提心只此经中三句菩提心也。故摄真实经五相成身文中一一皆云如释迦佛在菩提场修证此法者即是论三摩地心。如释迦者一切诸尊法界行化皆且如是。问。金刚顶宗行者先入阿颇婆耶伽（此云无识身）三摩地观十缘生句证空寂实际。次蒙诸佛惊觉修普贤行成等正觉即用五相成佛。后被大悲用为金刚萨埵净佛国土供养诸佛游戏神通成就众生（文）（取意）今大日经虚空无相菩提心后中何摄。答。后云观十缘生句。想身证十地金刚喻三昧及萨婆若智尚未能悟知者。是出生义所说削地位之阶渐立等妙之顿旨即从等觉地入妙觉之行法。此经净菩提心文云。佛说成佛国者。是始入初地初住之理法也。后云五相成佛实修万行者是佛地大方便行相。此经净菩提心以上修三句行有十六重玄义。故义释引花严十地文云。有浅略深秘二释若得金刚顶十六大菩萨义此中义可了。若不尔者因缘事相涉十住品义也。是初地初住。初地初住以上位位各现五相成佛也。
    问。论以胜义菩提心为第二。以五相成身为第三。而何今云得五相成佛。是妙觉也。今净菩提心是初地初住耶。答。论胜义菩提心中具有心源空寂万德斯备。所言万德是佛地万德故。此胜义菩提心且通初地究竟也。今净菩提心五种三昧中第五佛地三昧名究竟发菩提心。故此净菩提心且通初心究竟。故知初地初住以上佛地皆具经论二义（上来略释胜义竟）已上释名毕菩提心义第二云。○胜义菩提心中观一切法皆无自性。无自性者如大日经极无自性心十缘生句。义释云。十缘生句略有三种。一者谓心不没于蕴。欲对治妄法。即空之幻是也。二者谓心不没于法中。欲对治境界攀缘。即心之幻是也。三者且不没于心。心实际中离有为无为界。即不思议幻也（文）若说诸法即空如幻者是浅略释。若说自心如幻者是深秘释。若说心实际中离有为无为界出生四种曼荼罗不思义幻者是秘中深秘释。若说法性法界即空即假即中者是秘秘中深秘释（已上体性了）菩提心义第二云。问。胜义菩提心辨一实云何。答。且如体性四门辨之。若浅略释凡夫外道二乘菩萨一切诸法皆无自性。如筏喻者。法尚应舍。何说非法观无性心犹如筏喻。万德菩提且如彼岸。故观胜义无性心与菩提异。若深秘释普贤观经云。我心自空。罪福为主。大圆觉经云。一切如来妙圆觉心本无菩提及与涅槃。且无成佛及不成佛。大日经云。心与虚空菩提此三无差别。故观胜义无性心即是菩提。若秘中深秘释大般若经云。地水火风空识皆空无性。是大无性。金刚顶云。由具福智故自心如月轮无体且无事。是故说非月（是三昧耶无性）如说月轮一切且然。大般若云。一切陀罗尼门皆空无性（是法无性）大圆觉经云。生死与涅槃凡夫诸佛同为空花相（是羯磨无性也）观此四曼胜义无性之心。即是菩提。若秘秘中深秘释法花经云。如来如实知见三界之相。无有生死若退若出。且无在世及灭度者。心地观经云。此无垢性体本不生（云云）观此胜义无生心即菩提。依此三门菩提与胜义心一也（文）（已上一毕耳）菩提心义第二云。大日经无相菩提心文云。此菩萨菩提心门名初法明道。菩萨住此犹学不久勤苦便得除一切盖障三昧。若得此者则修学与诸佛同等所住。当发五神通获无量语言音陀罗尼知众生心门诸佛护持虽处生死而无染着。为法界众生不辞劳倦。成就住无为戒。离邪见通达正见。住此除一切盖障菩萨信解力故不久勤修满足一切佛法。以要言之。是善界子·善女人无量功德皆得成就（文）是真言门初住胜义菩提心功用（文）（已上功用了）菩提心义第三云。问。胜义菩提心行相云何。答。且有教观二门。一教门者。楞伽经云。人天及梵乘声闻缘觉诸佛如来乘此乘。乘非大乘无乘及乘者以心生灭故。又般若经说一切诸法本无性心地观说。心心所法本性空寂。诸心法中起众邪见。为除诸见说心为空。执空作病且应除遣。除邪见已自觉悟心能发菩提心。此觉悟心即菩提心。无有二性（云云）是教门也。论云二胜义者。观一切法无自性。云何无自性。文中广说。凡夫恣行三毒五欲。真言行人诚可厌弃（一）外道或住仙宫或复生天。行人应观。业力若穷沉沦苦海难可出离（二）二乘趣本涅槃已为究竟。行者当观。虽破人执犹有法执。灰身灭智湛然常寂。有定性者持劫随满方乃发生。若不定性者无论劫随。遇缘使回心。从化城起遂发大心。从初十住经三无数劫苦行成佛。次知狭劣。且不可乐（三）又有众生发大乘心三阿僧祇劫修六度万行。久远而成所习法教致有次第（四）行人观已复发利益安乐无余众生心。以大悲决定永超外道二乘境界。复修瑜伽胜上法能从凡入佛位者且超十地菩提萨界（五）又深知一切法无自性。云何无自性。前以相说今以旨陈。夫迷途之法。从妄想生展转成无量烦恼轮回六趣。若觉悟已妄想止除种种法灭故无自性（六）复次诸佛慈悲从真起用救摄众生。应病与药对治迷津遇筏达于彼岸。法已应舍无性故（七）如大毗卢遮那经云。诸法无相为虚空相。非如是观已名胜义菩提心（云云）是观门也。
    问。此中有几空观。答。文有二番。一切法无自性初是人空观后是法空观。人空观观凡夫·外道·二乘·六度菩萨·十地菩萨。法空观观众生妄想诸佛说法。此中凡夫是属爱众生。乐人天果（云云）外道是属见众生。九十五道（云云）二乘是折。体二乘（云云）六度菩萨是三藏六度菩萨（云云）十地菩萨是通别十地菩萨（云云）又六趣是流转世间。觉悟是迁灭出世（云云）诸佛说法五教不同（云云）三摩地事示云。此第三三摩地者具足前之胜义·行愿同体俱时菩提也。然从首题事起两部一部学者异义如先（云云）故若依两部义。于此三摩地且可有两部意也。谓月轮观二十七尊五相成身等金刚界菩提也。明●字观可胎藏界菩提心也（云云）若依一界义。此等所说皆共可云金刚界意也。谓以月轮十六分解十六大菩萨。故十六大菩萨一切众生心内本有常住具足。修显此有十六修生义。以解十六分月照也。又●字本有菩提同今发心所具体可得意也（云云）但一相传即金刚界得两部不二瑜伽。习故今三摩地密意有之。何如先（云云）
    寻云。今三摩地菩提心者能求菩提心欤所求菩提心也。答（云云）示云。此且异义也。谓一义意今三摩地者密教极体也。故依胜义行愿能求可得此菩提（云云）一义意能求所求俱可具足。所以因果同体可能所俱时。此则三摩地菩提也。故安然弘法等御释尔见（云云）寻云。于上明意。谓胜义行愿·行愿胜义。即从因至果·从果向因也。若尔者得此三摩地菩提时从胜义行愿入三也。从行愿胜义入三也。示云。二意俱可有。并不相违。其义委如先先（云云）但所云三摩地者。三字观音大悲行愿摩字。大智具对地字普贤不二三摩地也。虽然或●●或●●。不可偏执。所以●●●三字可思之。委可闻口传（云云）
    寻云。胜义行愿行愿胜义何此论本意耶。
    答（云云）示云。此论本意瑜伽瑜祇内证也。故居大阿阇梨位于瑜伽瑜祇中论之时何以无相违。所以胜义行愿行愿胜义且两部因果废立也。于瑜伽瑜祇之密意有何前后耶。虽然强论之约佛时从三摩地内证所照胜义行愿故。皆俱秘密藏更无胜劣也（云云）约机时者依未生密意颇前二心可亘显教也。何阙而不书料简可思之。如先先（云云）抑今菩提心论虽即金刚界其实非两部仪则。此事灌顶之深秘也（云云）
    寻云。三摩地菩提阿阇梨本意（云云）若尔者先举之有何不可耶。答（云云）示云。如先先。随本意尤可尔也。虽然文字经论必为令被机也。所以不列二种菩提。显三摩地之义浅智众生可起邪见故也。何直约密意二心即三摩地。如先先（云云）爰以题名云金刚顶瑜伽中。文初大阿阇梨（云云）于此阿阇梨在三义一印口传（更问）（云云）
    开见抄云。三摩地者新译之语。唐翻等持。菩提心义云。三摩耶者唐云等持。义释云平等亦云本誓亦云惊觉亦云除垢障。三昧者略。具云三摩地（已上略抄）今约句义字义明三摩耶大纲。先句义者。或云等持或云平等。即是胜义行愿均等自证化他同时义也。次云字义者。今此三字如次三种菩提心也。初●字者是谛义亦平等义也。谓行愿谛观一切众生起平等大悲故。次●字者。离吾我义即是空义。谓胜义心以深般若即空人法二我进无念自证故。三地字者即是乘义运载为乘。三摩地心平等运载自他身心同归不生心地故也（文）

真言行人如是观已等事

    示云。真言行人如是观已者结前句也。云何能证无上菩提者生后句也。结前生后其意举前二种菩提悲智具足令发心。必有何所以耶。此则为令知普贤菩萨大菩提心也。所云大菩提心者。一切众生烦恼当体也。故悲智不具足闻此相还可为流转乘也。是故真言行者能发胜义行愿菩提。心者前二种菩提心同体俱时具足所显瑜伽故于文者虽次第于心一致可谈也。
    寻云。以三摩地心约事理俱密谈胜义行愿其义如何。答（云云）示云。三三平具可在九种菩提心。其大旨如先先。而约三摩地谈二种菩提心时成事理俱密故而异前谈义也。所谓从题名料简之。金刚顶瑜伽中且名瑜伽总持教门者总题前佛瑜伽极位也。发阿耨○菩提观行修持义者别出机根出三菩提心也。三菩提料简如先（云云）
    次入文料简。初大阿阇梨者总举居三摩地极位也（此事更问）若有上根上智已下别出机根三菩提也。爰标章略释故总合三种义而显三摩地本意。次正释广释故分论三种义而出三种次第也。故又于今结前生后当知法尔应住已来即前大阿阇梨以来意也（此事更问）何者为一切有情已来即前以求菩提以来意也。文必虽不可合而取其意以如是。所以行愿章四摄法胜义章八叶九尊全在第三三摩地章。何后此文可见合也。何于初答有上根上智已下行胜胎金已下而含五智五佛密意。其密意今念修行者已下意分明也。所谓文虽似次第。其意以俱时故。或以上意而合下。或以下合上。或以下显上。或以上显下。都隐语乱恐之秘释不口传不可知之（云云）

当知法尔应住等事

    寻云。以初大阿阇梨合当知法尔应住已来可谈三摩地义。其义如何。答（云云）示云。当知法尔应住已来等者。先略明普贤菩萨大菩提心者一切众生当体也。故以显之称瑜伽瑜祇。以叶之一切众生本有萨埵为贪瞋痴之烦恼所缚故。付之以故一字或为句头。其心谓一切众生虽本有萨埵也。为贪瞋痴所缚也故诸佛大悲以善巧智说此深秘瑜伽。此则浅略义也。或以故一宗为句末。其心谓一切众生本有萨埵也。云何为贪瞋痴所缚故也。所以贪瞋痴三毒如次莲·金·佛三部也。莲·金·佛三部行愿·胜义·三摩地菩提心也。此论始末尽贪瞋痴三毒无非胎金瑜伽内证。仍以瑜伽瑜祇深意显胜义行愿义。所谓先付初标章论之。大阿阇梨者三摩地深位也。若有上根上智皆悉机根菩提心也。谓上根大勇锐行愿菩提大悲胎藏也。上智大度量胜义菩提大智金刚也。上根上智人无疑惑者者。三摩地菩提悲智具足瑜伽瑜祇苏悉地也。如先（云云）
    次当发如是心等者指上宜修佛乘。我今志求阿耨○菩提等云也。此即行愿而求胜义果也。即心王大日遍一切心数诸尊之体也。次誓心决定等者嫌上不求余果住菩提极果也。此即胜义而求行愿因也。所求即虽因地而不离果德。所以魔宫震动及常在人天等寺灌顶中深秘也。忆持不忘内证秘秘中深秘（云云）（此事更问）次若愿成瑜伽中者三摩地菩提也。谓举上胜义行愿同体俱时具足心数诸尊即心王大日故。诸尊皆同大毗卢遮那佛身等（云云）次如人贪名官等者举胜义喻也。若贪财等者举行愿喻也。如此喻皆悉标即事而真故喻非喻。所以名官财宝在灌顶中事相。且可闻口传（云云）何如是二心具足终成其志。故凡人已下至成其志则三摩地也。次所以求菩提者云去且立迁标三摩地菩提而显胜义行愿以三门分别也。如文（云云）故于此三种菩提心显三毒三部密意。诸佛大悲已来且委可谈行愿胜义即是三摩地也。
    
诸佛大悲等事

    寻云。诸佛大悲已来文云何约三种菩提可得意之耶。答（云云）示云。诸佛大悲行愿菩提心胎藏界众生本有贪体也。云诸佛大悲行愿善巧智胜义菩提心金刚界众生本有瞋体也。甚深秘密瑜伽三摩地菩提瑜伽瑜祇苏悉地众生本有痴体也。且佛·金·莲三部因果阴阳等（云云）其义广如先先。
    开见抄云。如是观已者。如大师云九种住心无自性转深转妙皆是因（云云）云何能证无上菩提者总问也。当知至提心者总答也。言法尔者。一切众生心性妙理远离因果法然具足。言应住者。应谓相应。住谓常住。言普贤大菩提心者（普是遍一切处义贤是最妙善义）是即性德菩提心也。问。今性德普贤大菩提心三十七尊初普贤金刚萨埵同异云何。答。若约性德三十七尊皆名普贤。故是同也。若约修得第一萨埵独名普贤。故是异也。一切众生本有萨埵者（萨埵此云大有情也）疏释菩提萨埵云。无上菩提出过一切臆度戏论种种过失一向纯善白净不可譬类义。即是众生本性不思义心也（文）为贪瞋痴烦恼之所缚故者。明性德菩提为三毒所覆。今此宗意三毒本性即是佛·莲·金三部也。所谓贪对顺境以爱着故是有性。有性者即大悲性故与莲花部理同体也。瞋对违境欲废舍故是空性。空性者即大智性。即与金刚部智同体也。废对诸境无著舍故闇钝性。暗钝性者即中道性故与佛部不二同体也。问。三毒本性即菩提者。何故起贪等之众生不成佛而堕恶趣耶。答。如一本即身义云。不悟烦恼即菩提之人但起迷无悟故堕恶趣。悟烦恼即菩提之人但思菩提不起迷故即身成佛（云云）（雾月譬委如抄）论诸佛至瑜伽者明诸佛善巧智。如大师云。悲哉众生去佛道甚远。然被无明客尘之覆弊不解宅中之宝藏轮转三界沉溺四生是故以种种身相种种方便说种种法利诸众生（云云）

令修行者等事

    寻云。结前生后之义料简此文云何前后一致可得意耶。答（云云）示云。此文以五智五佛内证并明能所行相。以此五智五佛义结前生后可得意也。所云五佛智者。于明月轮观先总明中台。初法后解也。谓令修行者乃至无所分别是也。此则总统五智明法界体性智也。次别明四智。初法后解也。谓且名无觉了者东方大圆镜智也。且名净法界北方成所作智也。且名实相般若波罗蜜海者西方妙观察智也。能合种种无量珍宝三摩地者南方平等性智也。此所列密意显因即是果又南方珍宝三摩地者。内证瑜伽灌顶智深意在口（云云）（此事更问）以此五智五佛之因果显前标正二释即三摩地密意。而明下五相三密即胜义行愿义也。所谓初标释中所以求菩提等云结前总意以显后正释。先于行愿终略明四摄。
　　显金界故宜有前总释三摩地所以下胜义行愿所以也。所云四摄者。随众生愿等者布施钩菩萨。令其安存等者利行铃菩萨也。次亲近已等者爱语锁菩萨。众生愚朦者同事索菩萨也。故于所以两意含三摩地以结前生后也。次至胜义中明五种三昧耶道结相说·旨陈二种。于其终欲其德宜五智内证也。付之在种种隐语祭祭乱说。谓从当知一切法空乃至不见身心者。先明顺四智。此即明胎藏行愿因四智也。谓当知句东。已悟句南。心体句西。不见句北也。从妄心若起至妙用无穷次明逆四智。此即金界胜义果四智也。谓妄心句东。妄若句北。万德句西。妙用句南。于其中间住于寂灭乃至念无退失者。明四智具足法界体性智也。故当知一切法空妄心若起知而勿随者。是且名无觉了也。已悟法本无生妙用无穷。是能含种种无量珍宝三摩地也。心体自如万德斯具。此且名实相般若波罗蜜海也。不见身心妄若息时心源空寂。此且名净法界也。住于寂灭乃至念无退失。此念修行者于内心中乃至无所分别也。何前后义约二而不二能能可得意也。付之顺四智十六八字·逆四智十六二四·中台十六字总别各有所表。不及委注。可闻口传也。已上隐语以如此（云云）次云乱说者。种种可读之。谓或顺四智如文读住于寂灭等（云云）或顺逆相交东东南北西西北南读至中台住于寂灭等可读也。或顺逆相合东东南南西西北北读且至中台住于寂灭等可读也。或且顺四智。从因至果东南西北逆四智从果向因北西南东读至中台住于寂灭等（云云）或当知一切法空单读之已后顺逆合南南西西北北读至中台住于寂灭等（云云）或且妄心若起句单读至中台住于寂·灭等（云云）或且妄心若起句单读至中台住于寂灭等（云云）或妄心若起句单读已后逆顺合北北西西南南读至中台住于寂灭等（云云）且当知一切空单读之至中台住于寂灭等（云云）或中台先读之顺至逆。或中台先读从逆至顺。如此中台先读已下诸点读事全如先（云云）又在改句谓当知一切句第八读东也。法空已悟句第六读西也。法本无生心体句第七读南也。身体自如不见身心句前五读北也。妄心若起句大圆镜智东也。知而勿随句妙观察知西也。妄若已下句成所作智北也。万德已下句平等性智南也。住于寂灭已下法界体性智中台也。何东西南北及中央或读始或读终。各各准前可知（云云）凡如此无穷无方读之为显平等法界因果不二本来不生内证也。所以此文是胜义中旨陈叹德内妙句也。何胜义内证行愿妙用内外相应三摩地现前（云云）抑上中台虽四智具足而表别体。谓住于寂灭成所作智。平等究竟平等性智。真实之智妙观察智。无退失大圆镜智也（不动智）下中台虽四智具足而表不二也。故湛然清净无所分别等（云云）（已上乱说）得深意可读之。委不能注。次可闻口传。又引证诸文其义同之。凡胎·金两部曼荼罗虽同体瑜伽诸尊。且因果虽开立横竖界也。所谓胎藏意约横虽明四重圆坛。其浅深存竖从因至果也。故因非因横非横。因果不二横竖同体也。五大院解释云。若入真如佛界乃至真如地狱宛然。且是真如心王乃至真如烦恼宛然胎藏诸尊即其义也（文）可思之。次金界意约竖虽立因果诸尊其当位存横。从果向因也。故果非果竖非竖。果因不二竖横同体也义释第一云。心王毗卢遮那成自然觉。尔时一切心数无不即入金刚界中成如来内证功德差别智印。如是智印唯佛与佛乃能持之（文）可思之。何胜义行愿行愿胜义二心瑜伽同体三摩地准之能能可得意（云云）
    寻云。于内心中观日月轮（文）尔者所云内心者。矣栗驮等三种心中何耶。且六·八·九识等中此如何。次以日月轮为喻在何意耶。示云。于内心中者全如题下菩提心料简。故此且可有异义也。谓若指八叶心莲中台干栗驮者。识此第九庵摩罗识也。若指积聚精要心者。识是第八阿罗耶识也。质多六识等义各各委如题下沙汰（云云）次观日月轮者是且异义也。或云。可云观日月轮也。其故以月轮十六分解十六大菩萨用月轮观前后诸文全无据也。
    一义云。出日月轮尤有深意也。其故日月轮者解定慧二法迷悟二心也所以以日轮解显中台遮那内证不增不减法性以月轮解显十六增减即十六菩萨意也。爰以下文但为日光夺无明相等（文）可思之（云云）但此论本意全善恶迷悟诸识一念菩提心故。胜义行愿两部不二三摩地随缘不变一念法界体性智也。由作此观照见本心湛然清净无所分别（文）此则中台遮那之内证也。合前隐语·乱说料简可得意。何日月轮喻尤有深意。具可闻口传（云云）
    寻云。照见本心湛然清净（文）尔者所云本心者何心识耶。示云。此事且异义也。一准前于内心中义也。一义云。第八阿罗耶识。其故五相成身观时藏识本非染等（云云）此即八识摄诸识。以合染净诸法故指藏识名本心而可四智具足也。一义云。指九识可为本心也。其故第九庵摩罗诸识本体故摄九识即成五智也（云云）但所云本心者。一切众生流来生死根源本有不生妙智也。从此妙智而成四智所成身还归本初不不生极智。此事尤有深意也下文一切有情于心质中有一分净性众行皆归云此意也。能能可闻口传（云云）
    寻云。犹如满月光遍虚空者其意如何。示云。虚空无边无所分别。月光圆照洁白分明也。虚空理月照智。理智冥合表空照同体也。且上解大日极果下解四佛因智。因果不二表理智冥一也。故上云光遍虚空下云洁白分明。前后犹如此心也。以如如智契如如境。境发智为报智冥境为受境次无量无边常住不灭。智且如是遂大盖大（文）可思之。
    开见抄云。论令修行者乃至月轮者。第三明修行者观相。观日月轮者。日喻性德圆满身月喻修德瑜伽行（当体日月合宿之义秘释更问）论由作至分别者。第四明大日菩提心。此中有二。一明法。二明解。论由作至清净者是第一也。照见本心者本分心地无能所别。心自照心心自见心。彼佛心宗此名自知自照亦名见性成佛。其言悬会。学者察之。不知而疑定招殃欤。湛然清净者。本性湛然本离动念心源清净无妄染。论犹如至分别者第二明喻吾心如秋月无念照法界。故疏云。以如实知蕴阿赖耶本不生故无所执受亦无含藏。尔时一切心意识妄想戏论皆悉清净。法界同照如秋月在空故（云云）论亦名至分明者。第五明四佛菩提心。此中有二。一明法。二明喻。论亦名至三摩地者是第一也。私记云。亦名诸说收无觉了者。明第六阿佛閦秘号。亦名净法界者。明北方不空成就佛秘号。亦名实相般若波罗蜜海者明西方无量寿佛秘号。能合种种无量珍宝三摩地者明宝生佛秘号。问。何故今四佛不列次第耶。答。阿閦是发心因。不空是修德果。故列因果相对次第弥陀是智慧主。宝生是福德伴。故列福智相对次第（谓福智者智慧资助）论犹如至分明者。第二明解今此月轮有四种义。故以合四佛菩提心。一月轮光明普虽照曜生盲之类不得显了。自证菩提亦复如此。凡夫二乘生盲不能如实了知。二月轮清净内外明彻从本以来离诸尘垢。净法界心亦复如是。本来清净离诸惑染。三月轮光明照四天下恒除夜闇转入四方。实相智光亦复如是。照四生岐除无明闇还涅槃岸。四月轮清凉普润世界生长万物养育群生。宝珠亦复如是。出来无量福德长养一切众生（文）

何者谓一切有情等事
 
    寻云。上文应住普贤大菩提心一切众生本有萨埵云。今文一切有情悉含普贤之心我见自心形如月轮（文）同异如何。示云。上文意十六大菩萨三十七尊总此普贤大菩提心也。下意普贤菩萨大菩提心者。普是十六大菩萨三十七尊心也（云云）故上总总下别下别别上总。总别虽对但同居众生一念也。以上文一切众生本有萨埵云下文一切有情悉含普贤之心云。莲花三昧经文归命本觉心法身常住妙法心莲台本来具足三身德三十七尊住心城普门尘数诸三昧远离因果法然具无边德海本圆满还我顶礼心诸佛（文）密意有之。深义可寻（云云） 

    寻云。我见自心形如月轮（文）其心如何。示云。文意以月轮解显自心形也。但心性无相无形云事一切诸教所定也。而今形如月轮云。知心即可圆形云也付之且一念心性具足万像更无阙减故以圆形显之。若如此法解何但随密宗耶。诸显大乘皆以尔也。但此教意谈六大无碍色心本来不二也。六大无碍如月光遍灵空色心不二如光空同洋（云云）然则心性八叶在胸间。指之即为三十七尊住处。诸尊平遍同体无碍且如月光。合上乱说可得意（云云）开见抄云。论何者至之心者是第一也。意云。一切众生皆含普贤大菩提心。其相如何。论我见自心形如月轮者。第二明初重答。意云。观见一切众生本有净心即与一切诸佛本心同体法界为量。团圆皎白如世满月（文）

何故以月轮等事

    寻云。于上次形如月轮云显其心。且有何意如此问耶。示云。前后二何字二重问。前后两为字二重答也。如此二重问答文意。谓初问答总一切诸光用同明归大日一尊月轮也。次问答别明遍大日一尊月轮诸尊光用也。全如前总别（云云）然则次第相望以总别释显三摩地密意也。所以为满月圆明已下且以总别显月喻。谓从满月至相类者总存合月体诸德。从凡月轮至大菩萨者别明诸德悉一月光用。谓于十六分增减有黑月白月二满此则从因至果从果向因胜义行愿胎金两部具德也。指此等诸德云相类也。于显此诸德凡月轮有一十六分。乃至有十六大菩萨（云云）故随因果虽在黑白增减。月体圆明所无阙减。上云照见本心下形如月轮（文）何总总别别别总。中台即诸尊诸尊即中台。平等无碍准前乱达可得意（云云）
    寻云。于月光以十六分喻十六大菩萨见。而取黑白增减相类菩提心云事于今文云何见耶。示云。凡显三密瑜伽内证月轮喻尤相类菩提心。如何日有满无阙减。镜有明无照普满万德独在月喻。夫于十六分悟含如此诸德也。所以白月满十五日。取前后晦朔云十六。故文意存黑白增减等诸德也。所谓减满增满初后同体外部还成中台。故于内外中间作自行化他因果诸德唯在十六大菩萨。下文除佛四波罗蜜及后四接八供（文）深意能能可闻口传。开见抄云。论何故以月轮为喻者。第三明二重问答云。若以圆明义喻净菩提心。亦可取圆镜等圆明。虽似净心不如以月轮相类瑜伽中十六尊○论凡至萨者。第一明法解含说。意云。从初萨埵至金刚拳十六大菩萨即喻晦日至十五日十六分满（文）

论云者于三十七尊等事

    寻云。三十七尊俱喻心月轮可云耶。若解云者上文有十六分等（云云）只随十六尊见。若依之尔云者。三十七尊俱是众生本有具德也。岂摄心月轮耶。示云。此事尤显喻深意。能能可得意文也。且常途料简举十六尊摄上下诸尊也。上谓五智五佛。下谓八供四摄也故十六尊三十七尊但是开合异也。所以四方四菩萨圆满则四智具足四佛具足则成法界智。四波罗蜜则四佛所摄也。四摄八供且随顺四方也。何如此功德全无前后。同体俱时可满足（云云）抑一十六分解因果增减。因圆果满初后一体处论三十七尊。故十六尊无体。全八供四波罗蜜。八供四波罗蜜。无体。全十六尊。何五智一智一智诸尊。明闇俱时内外纵容。具可闻口传。上白满黑满料简可得意合（云云）
    寻云。者于三十七尊（文）但者一字是上句末也。可句头也。示云。常途义常途义句末料简也。如常（云云）而一传以者字为句头显开三十七尊也。所谓文意上二重问答后先凡同等条双表法解合。次释者于等别分本迹等也。故凡标者释也。全如上料简。能能可得意。何于者字者在二文段。始总举五方智佛。谓于三十七尊乃至一智也。次别智为本佛为末谓东方乃至智为本各如文（云云）者（イハヶコレハティレハ）
    开见抄云。论于三至萨也者。第二明从本垂迹。此中有二。一明从本五佛五智。二明垂迹十六尊义。论于三至为本者。是第三也。阿閦者此云不动。心性不动菩提心坚固也。大圆镜智者。自他三密无有边际。是名为大。本来具足不缺曰圆。实智高悬万像显现镜金刚智者。此福智能净无始无明微细烦恼今从所破名金刚智。宝坐者。福智庄严身。故名宝生佛。平等性智者。性净智水不简情非情。彼此同如常住不变也。灌顶智灌谓诸佛大悲义。顶谓自行圆满义。阿弥陀者。此云无量寿。疏云。西方无量寿佛此是如来方便智。以众生界无尽故诸佛大悲方便亦无终尽。故名无量寿佛。妙观察智者。五眼高临邪正不谬。莲花智者。智性清净犹如莲花。转法轮智者。此智净妙佛国为诸菩萨能转无上法轮。不空成就者释迦牟尼异名万德不空义也。成所作智者。二利应作故曰所作。妙业必遂成之称也。羯磨智者。此云作业事业威仪也。毗卢遮那者。疏云。梵音毗卢遮那者。是日之别名。即除闇遍明之义也（云云）法界智者。三密差别数过刹尘。是名法界。诸法所依故曰体也。法然不坏故名为性。决断分明故以为智（文）

已上四佛智出生四波罗蜜等事

    寻云。四佛四波罗蜜何能生何所生。且文点如何。示云。此事从上古在料简文也。文点忽难定。所以四波罗蜜定四佛慧。从定生慧从慧生定。若从定约生慧义。已上四佛智从四波罗蜜菩萨出生可读之。若约从慧生定义。已上四智出生四波罗蜜菩萨。然则随义文点异也。准上乱达可得意也。
    寻云。此二料简今文相见耶。示云。举上四佛智以出四波罗蜜。其次第无诤从智生定见。下出四菩萨。三世一切诸圣贤生成养育之母（文）此文无诤以四波罗蜜为能生见。夫实能生所生无前后。定慧同体理智不二也。
    寻云。定慧同体理智不二料简文相见耶。
    示云。举四智四波罗蜜以于是印成法界体性中等（云云）文意四智四波罗蜜定慧同体理智不二即法界体性智也。于此中普流出四佛四菩萨乃至三十七尊（云云）所以以此四佛云四方如来各摄四菩萨等故也（云云）何说文次第。已上四佛智者举迹。四波罗蜜等者出本。于是等者会此本迹印成法界体性智（云云）
    寻云。四摄八供可在出生五佛四波罗蜜示意耶。示云。从因至果从果向因流转还灭还灭流转。此义更无疑但今文意约理智不二内证显定慧两门时。以月轮增减为十六大菩萨。故大四摄白满黑满明闇俱时。深意更问所以四方如来各摄四菩萨已下约修性明慧门胜义十六尊。一切有情于心质中已下约性德明定门行愿十六尊。又慧有定慧。定有定慧。所谓四摄八供四佛四波罗蜜总流入大日一尊。此则胜义慧门十六尊也。大日一尊分四波罗蜜八供流出。此则行愿定门十六尊也。何其数无减阙其位无碍也。于上胜义内证四智乱达文点为诠。为显此三摩地也。其说相委如科文。其细论宜闻口传。
    
大日四波罗蜜事

寻云。除五佛四波罗蜜及后四摄八供养但取十六大菩萨（文）尔者三十七尊中但取十六大菩萨不取五佛四波罗蜜四摄八供在何故耶。答。其义如先。
    寻云。中台大日四波罗蜜次第金宝法喜也。且或本宝法金喜（文）相违如何次印成两字在何意耶。示云。列金宝法喜东西南北因行证入次第如常（云云）又列宝法金喜。以大日为息灾本尊向南方安之时。前南宝右西法左东金后北喜仪则也次印者决定之义也。此则因果不二理智冥合内证。其印更问（云云）成者圆满义。本来成觉瑜伽瑜祇密意。其相·根本成身。会可思之。

四方如来各接四菩萨等事

    寻云。于此等四方四佛菩萨各在不审。所谓于东西南北四方佛菩萨虽对终以因行证入次第也。爰先东方阿閦佛一方当分方便具足如来也。而萨王爱嬉四菩萨历因行证入成阿閦佛已后又南方因行证入历成宝生佛乃至历北方业护牙拳成不空成就佛可云也如何。若尔者以月光十六分喻十六大菩萨时加四佛成二十分也。又四佛皆果也。何成果后还经因行证入次第耶。示云。此料简大纲如先。若委细辨之。密意多含难尽。虽然且可加一两会通也所谓中台四方相望时者。大日是方便具足。四佛即因行证入也。又大日四佛各相望时于中台大日是方便具足四波罗蜜即因行证入也。于四方四佛是方便具足四菩萨即因行证入也。次第相望成大日四波罗蜜。四波罗蜜成四佛。四佛成四菩萨也。四波罗蜜虽因果中因也。四佛虽果因中果也。然则前因为后成果。例如四教四门名字虽同前后相望浅深异。若尔者成前果历后因全无失也。但交佛至数增云者中台四佛四菩萨皆总别异也。取总亡别取别亡总可得意也。
    一义云。于四方四佛四菩萨因果义分更以无高下。所以如礼赞仪轨等法界性智四佛十六尊列四方四佛各从深至浅也。故阿閦佛宝光憧嗟劣乃至无量寿佛喜护等劣也云事全不见。况四方四佛自性身十六大菩萨等流身也。等流身岂胜自性身耶只是成东因时余方因俱成。乃至东入成时余方入俱成可得意也。何此两义互在极难。所以先如前一义者。大有因果相乱失。且会之佛菩萨各一俱列计也。必相望时非无浅深。如次一义者。甚不准十六分喻。且会之十六分解一往数相类也。普门顿入大悲何定然耶。不至因行证位速成中台果全无相违。例如四方供养同时瑜祇经中四方因一度说之心也。抑已上两义平虽边边各据一义并不相违。其故于十六法解在横竖两法。竖意如上一义。横意如下一义。谓从内外出从外入内此意横义从。因至果从果向因。此意竖义也其实虽横非横。而兼竖义。虽竖而同体因果不二无前无后而因而果。十六虽对光体一也。无穷源意委不能述之。胜义中叹德乱达点为显此义也。能能可闻口传（云云）
<PIC>T70009801.GIF</PIC>

    三摩地菩提心二
    一所求菩提心体二。
    （又阿字下）二总明菩提心功能。
    一总含约普贤心明菩提心五。
    （凡月论下）二别开约十六尊明菩提心（从本垂迹）
    一所观菩提心（当知法尔下）
    二诸佛善巧说（诸佛大悲下）
    三修行者观相（令修行者下）
    四大日菩提心（由作此观下）（一明法。二明喻）
    五四佛菩提心（亦名无觉下）（一明法。二明喻）
    （于三十下）第二从本垂迹。
     一明从本五佛五智。
     二明垂迹十六尊四。
     一明四佛为本四波为迹。
     二明大日为本四佛为迹。
     三明四佛为本十六尊为迹。
     四结成十六大菩萨。

    于时宽永八年九月二十日（西塔南尾）溪广院书写之。
    山门三院执行探题天海大僧正样（拜上）

菩提心论见闻第四
<PIC>T70009802.GIF</PIC> 


（菩提心义一）真言行者不同四人

    一一切如来内证法乐观行佛地。
    二等觉。
    三初住。
    四从凡超入佛地。

（同四）七人

    一自性身。
    二自受用。
    三他受用。
    四受职菩萨。
    五后身菩萨。
    六渐悟菩萨。
    七顿悟菩萨。

●字三义

    一空胜义。二有行愿。三不生。三摩地。
    一形。阿字形五大也。二音（开口有唇闭口有喉）三义。本不生字义。

此三摩地观门已通七人行相
<PIC>T70009803.GIF</PIC>

    菩提心论见闻第四

又摩诃般若经中事

    寻云。又摩诃般若经中（文）尔者显密各别说相不同也。以何得知后般若十六空相类十六大菩萨云事。何况广明空义。但不随十六或十七·十八或十九·二十。此等说如何。示云。此论文引般若十六空尤在深意。所以显密虽对密意全无隔。故般若十六空密表十六大菩萨也。阙而不书料简可思之。如前前但随十六空云事安然释云。于空数取处中为十六空（文）（取意）弘法释云。十六大菩萨法界曼陀罗等（文）（取意）然则十八·二十同以随应可得意。皆悉无非秘密诸尊（云云）况方等意胎藏界。般若密意金刚界。因果两部同体俱在花严内证。此等料简具合五大院解释委可口传也。
    开见抄云。论已上至接也者。第二明垂迹十六尊义。此中有四。一明四佛为本四波为迹二明大日为本四佛为迹。三明四佛为本十六尊为迹四明结成十六大菩萨者。论已上至之母者。是第一也。尔者是何閦垂迹即菩提竖固义。宝者宝生垂迹即福德庄严义法者弥陀垂迹即心法不染义。业者不空垂迹即事业成辨义（云云）三世至之母者。此四菩萨即大日尊妙定功能名为四波。是即如形定德喻女惠德喻男定助成智故云养育。问。秘藏记中四波罗蜜见生四佛相违如何。答。即彼记云。据酬心有四佛互出生四波罗蜜之义（文）尔则今论存一义。论于是至佛也者。第二明大日为本四佛为迹。于是印者是表果位印义也。谓于一印有二种义。一因一印。即九会中最初会也（金埵）二果一印。即九会中第九会也（大日）此义可勘秘藏记图。今此印即指果一印。夫万法并归一智义。论四方至萨也者。第二明四佛为本十六为迹。谓四佛四母冥合之时本有萨埵开发净菩提心修得五智金刚最初生佛家故名金刚萨埵（如轮王太子）次得五智珍宝了即继妙觉法王位。故生金刚王（如轮王即位）次法王妙智必与妙理可相应故生金刚爱（如轮王宝）次定慧和合令适悦故生金刚喜（如轮王娱乐）次大觉法王必具大福聚弁纳髻中明珠。故生金刚宝（如轮王珠宝）次法王必受职灌顶故为受诸佛智光灌顶生金刚光（如轮王灌顶。又如珠宝照夜）次灌顶法王建立正法正幢旗安立众生界。故生金刚幢（如轮王憧上安珠雨珠宝）次建立正幢安立众生故各各众生含笑兼法王笑悦。故生金刚笑（如轮王雨宝随各众生愿心与之故名笑悦）次法王觉知妙法故观察一切众生心器。可授妙法。故生金刚法（如轮王十善道）次甚深妙法必有殊胜利益以猛利智可观察。故生金刚利（如十善利益广大）次具速疾利益故即秽土而成道场即因而成果转法轮。故生金刚因（如轮王转法轮）次转法轮必用言语。故生金刚语（如十善法令宝下）次转法轮必具大精进净佛国土成就众生。故生金刚业（如轮王出世敷金为地七宝所成阶道现前）次净佛国土成就众生必护国土守众生。故生金刚护（如轮王守藏神宝）次护国守人必降伏魔王呑尽秽恶。故生金刚牙（如轮王守兵神宝）次降魔尽恶了一切调伏以二乘拳缚解自在如来事业圆满。故生金刚拳（如轮王调象调马调人）论四方至萨也者。第四明位成十六大菩萨者。论于三至接也者。第三明取十六尊。此中有二。论于三至供养者。初明除去二十一尊。四接者。钩（普集）索（等引）锁（坚持）铃（解说）八供养者。喜（受证）鬘（妙严）歌舞（神通）香（无碍）花（妙色）灯（莲照）涂（清凉）论但取至接也者。后明简取十六尊。问。今降五佛四波等但取十六大菩萨。若尔十六大士成正觉时可阙五佛四波等功德哉。答。合三十七尊为十六大士。今除者略抄之词。全非阙减之义也。论又魔至十六义者。第四明十六例证。内空至性空者。一内空（谓依六根受用境故观之为空）二外空（谓由六境所受故观之为空）三内外空（扶根非内识非外器亦内亦外观之为空）四四大空（诸器世间观之为空）五空空（谓能观智观之为空）六胜义空（谓真如理观之为空）七有为空（有为诸法观之为空）八无为空（无为诸法观之为空）九毕竟空（不见有情自他差别。常能观之为空）十无际空（广化众生无有边际观之为空）十一散空（福智资粮无为皆尽。观之为空）十二本性空（法本无际。为惑所弊。观之为空）十三共相空（实诸法好观之为空）十四一切法空（由观所执三宝为空净诸佛法）十五无性空（观人法其性实非有）十六无自性空（空以无性为自性。故名之无自性空也）

一切有情于心质中事
    
    寻云。于一切有情指何者名心质耶。且一分云净性云其心如何。示云。所云心质中者。如于内心中观日月轮等料简或干栗驮心或第八识等（云云）所谓上文云。照见本心湛然清净犹如满月光遍虚空无所分别（文）又云。为一切有情悉含普贤之心我见自心形如月轮（文）今文云。一切有情于心质中有一分净性众行皆备其体极微妙皎然明白乃至轮回六趣且不变易（文）上下文同而不同不同而同也。其故上文约修德今文约性德。修性虽异其体一也且于上文于内心中等者明中台法界体性智也。谓一切有情等者明十六尊也。法界智合四智金刚萨埵合十五尊。故五佛中大日如来十六尊中始金刚萨埵因果遥虽似异周遍法界总德后此全无差别也。毗卢遮那果而合因。金刚萨埵因而合果具在口传（云云）故今一切有情于心质中等者十六尊初金刚萨埵虽出而合因果诸尊也。所以上文为明五佛十六尊先总当知法尔应住普贤大菩提心等（云云）今文如此语虽略意全无阙。但是举一摄诸。即开合不同也。此以重至下以●字观显之。何众行皆备五点具足可得意合。次有一分者于性德圆满心质中十六尊可缘起其最初即金刚萨埵是也此一即十五十五即此一。一多同体俱居心质中本来常住更无变易也。如此依性德圆满具德显现修德十六尊。其故如上（云云）从本不生大空一成二二成三三成万物。三部三际密意●字月轮为秘观。深义更问（云云）次净性者。如来藏理也。全指前性德。但在隐覆显现异义。如下合宿明闇料简（云云）

如月十六分之一事

    寻云。月十六分者。现明相时取意也隐覆时又取意之也。示云。此事大旨如初料简。但又异义不同也。一义云。合宿时一向闇也。虽闇在其中本有明性。取之今文十六分之一云也。但金刚萨埵者后起月始也。所以晦死灭朔还生也。故从明相现始可解十六修生也。取闇中明相为十六事颇不相准也。虽然修生生故虽闇中其体无相违也。一义云。所云十六分者取月总体为一分加十六分而云十六分也。所以十五月圆满悉摄前光用。以之为总体而取渐加十五分云十六分也。但今文从合宿晦朔时取之见。此文偏约性德从明相可论之也（云云）一义云。此事依昼夜分齐可知明闇义欤。后阴阳宿曜等从寅时虽有取日分。圣教中大旨明相现取日分也。故以晓为昼分甚难思。尔者则于明相论十六义也。所谓八日夜可有二。此八日夜半月也。此则圆满中半也。此时前后明二分合意有也。开此为二为二八十六分也。黑月时上分下分中半时两分合意有之。此旨聊大日经疏见（云云）一义云晦夜中分丑时合宿分也。从寅时一分明相有之。故取之云十六分也。天上万里下地一寸。晦后夜明相为下地不分明。虽然不可云无明相（文）初日月光下地不见全同之。次黑月十六日本有十六萨埵也。而从望晓一分闇可有也。准白月可知之。五大院释意也。何已上各据一义何非无其理。所以于月光在横竖二德互具足俱不可阙减。此宗深意但在合宿际。凡三光天子同时俱现。如来成道此时喟之。此事更问（云云）寻云。以合宿际黑闇可为行者自证也又从后起月初可取之也如何。示云。此事又异义也。一义云。闇时自证也。从明相化他也。一义云。后起月初自证也。从黑月化他也（云云）何两义各依一边。其实互不可偏执。所以明闇闇明胜义行愿菩提。明闇俱时三摩地菩提。合宿之际可思之。
    
后起月（乃至）圆满无碍事

    寻云。十六分月光因果俱喻之也。若因果俱喻云者。十六分皆菩萨位不取佛果也若随因云者。十六分外以何可喻佛果耶。示云。此事难计。经文十六之生始成正觉（文）或十六大菩萨生获得如来取金刚位（文）如此等文者。十六因外全无佛果见。又或文现世证得欢喜地后十六生成正觉（文）依如此文十七生见但此宗意佛菩萨二界虽名因果只是同体异名也。诸尊皆同大毗卢遮那佛身可思之。又因果不二瑜伽瑜祇（委更问）
    寻云。真言行者修月轮观时如世间月光从初一分次第增加最后可观圆满相耶。示云。同体圆明众德无阙减。且以行者证入喻十六分计也。何定观少分耶。初心即极密意可思之。但或竖或横。横竖无碍卷舒自在也。何如先先。又在下阿字观（云云）开见抄云。论一切至生智者。第二约从因至果名菩提心义。此中有二。一明性德十六尊。二明修德十六尊。论一切至不现者是第一也。此中亦有二。一明法。二明解。论一切至变易者。是第一也。一分净性者。本有自性觉了分也。如菩提心义云。本有普贤萨埵之所熏习一切众生自然必有觉了之义。所谓外道凡夫种种邪推皆求顺理解说气分也。喻如月十六分之一（云云）众行皆备者。本有自性心备十六尊义。问。已云一分净性。何备十六尊耶。答。以性德十六尊望修德十六尊。其觉了分良微劣故。十六合立一分净性。亦不变易者。性不改故更无变易。皎然明白者。自性觉体本净圆明。论如月至不观者。第二明解。若当合宿之际等者。晦夕日月相并之际为日光夺月光全隐。此则修得不现故云所以不现也。凡合宿际者。两部不二之内证三摩地门之极位又此位也。此位无相离言永超见闻境界。故寄言云晦。深义问师。论后起至生智者。第二明修德十六尊。此中有二。一明解。二明法。论后起至无碍者是第一也。谓于日月一分相通之后必有月光少现。以此少分合后起月十五日分明为十六分。问。前月晦夕是十五黑分之一也。何故少分明现可云耶。答。地上刹那一寸之影必是天上万重相通。月轮五十一由旬五十一由旬四千里。月轮五十由旬。五十由旬二千里。然则二千里月万里相去争得无其光。正合宿时月光皆隐。若一分通日光少现是同夜故。此夜一分之明或暗或明。故喻本有萨埵。亦喻修得萨埵。若不尔者。岂有十六大菩萨最初一性德后十五修得耶。问。天竺法者。是黑月前白月后也。何故云后起之月初日日渐加耶。答。此即译者回天竺语随唐国法。例律中白月十五日即为前教居等也。一义云白月十五日者表从因至果之金界即是胜义心也。黑月十五日表从本垂迹之胎界。即是行愿心也。一月三十日者表两部不二之总体。即是三摩地也。是以天竺显行愿胜义次第故黑月为初。唐国显胜义行愿之次第故白月为初。影略互显示平等义。译者回情甚合深义欤。

所以观行者初以阿字等事

    寻云。上来明月轮观。今又用阿字观其心如何。示云。凡三摩地菩提心者诠理智冥合定慧不二瑜伽。今显此密意。月轮阿字两说尤亲法解也。所以月轮观智虽智即智而显理也。阿字观理虽理即理而显智也。而月光无所止但依阿字大空。大空无明暗但随月轮光德。故月光解非解。阿字法非法。法解体即事而真尤在深意（云云）抑三摩地菩提念喻瑜伽胜愿二心故。强论之。上来月轮观且金界胜义意也。已下阿字观胎藏行愿心也。夫实胜义在行愿。行愿在胜义。胜义行愿同体三摩地月轮阿字不二密观具可闻口传（云云）
    寻云。上月轮观以智显理。下●字以理显智（云云）其文相如何。示云。于月轮观十六光用智慧增进也。此光用但归满月一轮理体故也。上犹如满月光遍虚空无所分别（文）可思之。次阿字大体本不生一理也。从此一理缘起诸字诸法之觉智故也。初以阿字发起本心之中等云可思之。所以阿字一切字母五点具足成五智如次下注（云云）
    寻云。初以阿字发起本心之中（文）所云本心者其心如何。示云。阿字观本意本心者可指本不生理。此大体虽然今约发起语指初分心质。其义如上。故本心理发起智也理发智智冥理同体不二之三摩地。又如先（云云）
    寻云洁白分明证无生智（文）所云无生智者指地住已上也。示云。此事学者互加料简忽难一定。所以此阿字观证上十六大菩萨。而此等十六大菩萨其位难定或约地上见。现世证得欢喜地等如前出。又义释引华严十地例十六大菩萨。或约地前见。问。法身赞云。如黑月十五日而见月轮形。如是胜解行愿现佛形相。如是初月轮刹那刹那增。金刚宗立次位。谓胜解行地等前三地前后一地上故也。在如此异说云其实无相违也。其故于十六大菩萨可在修性二义。性是迷修是悟也。抑今阿字观合前月轮观发起本心之中等（云云）而如月光解者。以黑白增减解迷悟二心故。从因至果时约迷。从果肉因时约悟此阿字观且以可示也。故此文合三十七尊内外凡圣（云云）凡阿字者以不生为体。纵虽迷悟凡圣异无生一理不可替。但非无解行证异下文若才见者则名见真胜义谛。若常见者则入菩萨初地（文）可思之委如下（云云）、
    寻云。于今文在迷悟凡圣三十七尊（云云）其心如何。示云。本心之中已下从果向因也。只渐令已下从因至果也。又本心者中台也。分明者三十七尊初以阿字证无生智初后不二也。为显此心下文出五点具足阿字合开示悟入四字。委如下（云云）开见抄云。论所以至生智者。第二明法初阿字者明初金刚萨多相也。只渐令洁白等者。明后十五菩萨相也。证无生智者本有阿字所观之体本不生智能观之体。能所一体心一境。静觉不生理言说不可得。觉本不生理甚深不可得（文）觉本不生理因业不可得。觉本不生理者等空不可得。能观缘虑之一心观字相一境能所不二。证无念时即身成佛（证谓无证之证成谓无成之成）疏云。我觉本不生者。谓觉自身自本以来不生即是成佛。而实无觉无成也。一切众生不解如是常寂灭相。了别云。有生轮回六趣。不能自出。今虽闻正法音还于种种有为事迹中惟求挍计。
冀望成佛何有得利耶（云云）

夫阿字者一切诸法本生义事

    寻云。阿字不生义以何为体耶。示云。阿字者一切诸法本不生义（文）文意以诸法本不生义名阿字见。所谓阿字无别体。全一切诸法本不生理也。一切诸法本不生理无异体。全阿字。故阿字诸法为体。诸法阿字为体。阿字诸法同体不二可得意义释云。然此自证三菩提出过一切心地现诸法本初不生。是处言语究竟心行亦寂若离如来威神之力。即虽十地菩萨尚非其境界。况余生死中人○尔时世尊往昔大悲愿故而作是念。若我但住如是境界则诸有情不能承益。是故住于自在神力加持三昧。普为一切众生示种种诸趣所喜见身说种种性欲所宜闻法随种种身行开观照门。而此应化非从毗卢遮那身或语或意生。于一切时处起灭遍际俱不可得（文）可思之。抑阿字者一切诸法本不生（文）所云诸法语遍通总六大以显因果之义。为显此因果俱时意妙法莲华花果俱时合也。故引开示悟入文释阿字五点义也。智证大师释云。阿字不生微妙体即是众生内心法。本来清净如莲华。故题妙法莲华经（文）义释云。此经本地之身即是妙法莲华经最深秘密处（文）又云。彼言诸法实相者。即是此经心之实相也（文）此事法曼荼罗深义其密意在烦文。委如下（云云）开见抄云。夫阿字等者返释阿字者不生义也大师云。夫一切诸法或执空或执有。为除空执说有为除有执说空。为除空有病说非有非空。是称中道。言尚留中道。为除其言又说中道不可得。是不可得入阿字门。见者不可得亦不可得。于兹绝言是一切诸法本不生不可得义也（已上）一切法谓诸字字相。本不生谓诸字字义。不可得谓阿字字义（阿字字相诸字字义）当知诸字皆不可得者以阿字本不生皆入阿字本不生者为显中道义。于本不生即中道故云是故云不可得。或云本不生皆是为显中道义故为显中道亦不可得故。云不可得亦不可得。或云本不生不可得也。

准毗卢遮那经事
 

寻云今此注文谁人说耶。示云。五大院解释后人加之（文）此后人者或义不空三藏译者制文言其例是多俱舍及大智度论皆以尔也。又或义不空已下人注之加也。所以大日经疏无畏说一行记。其时三藏近故也（云云）凡此论公私语杂乱。委可习之。
    寻云。阿字五点义如何。示云。阿字五点此四因一果即胎·金尊位也。胎藏八叶九尊兼十三大院也。大日即心王余尊即心数（云云）金界五佛三十七尊及通九会诸尊也。五佛即心王余尊即心数。抑四因一果●字者。一切诸法生住异灭。依正俱相准生灭同体初后不二。一念心王遮那周遍法界体性四种曼荼罗（云云）委（更问）开见抄云。注准毗至义释者。菩提心义云。注引大日经疏者后人加之（云云）谓后人加者。谓者书入也。如瑜伽经中引法将阿阇梨说。有人云。四种阿字配开示悟入事义释有之疏无之。弘法大师秘之抄出为别卷。法华大日二教为一部秘意。可秘之故也（云云）一者●字是菩提心者。谓宝幢佛是菩提心。夫如世军之中有幢。疏中之标成所瞻望。进止之节莫不随之。今如弘法之中。万行以菩提心为其标主。二阿字是菩提行者。开敷华佛是万行义。若但菩提不具万行不能成果。三密万行资菩提心。次第开敷芽茎叶花滋荣可爱。三暗字是证菩提义者。阿弥陀佛是证得义。以万行故成无上觉。四恶字是般涅槃义天鼓音佛入涅槃义已证菩提已为一切众生种种方便。成所作智犹如天鼓音无思成事业五恶字具足方便智义者。此是大毗卢遮那本地之身。花台具体超八叶绝方所。非有心之境界。唯是无念之自证也。虽然为念本誓开大悲藏普引众生入佛慧。故以自在神力普现身口意遍满生死中。即是大方便。开佛知见者。以阿字故一切众生本来有佛知见之性。是故如来以诸因缘净除眼膜使得开明。即是最初净菩提心示佛知见者。次开发净菩提心当广示法界藏中种种不思义万行。令普见一切善知识遍学一切诸度门。悟佛知见者。次具大悲万行必证语大菩提。入佛知见者。次成无上觉已即以加持方便普门垂迹利益众生。若有众生了常住时如来方便都无迹。故名之为入涅槃也。第五恶字者。以无别体此中不说。学者应知。凡此五点次第一往化他方便也。自证之前更无其重。如疏云。若行者初发心时能如正观心佛性者。是名为入如来定（中台大日）何能渐超四处（因行悟入四方四佛）方至究竟耶（云云）

开示悟入事

    寻云。●字四点四方四因。此义全同开示悟入（云云）若尔者其心于法花云何见耶。抑又天台解法花三昧奥旨。于解释无其旨者颇以难指南者也。示云。妙法莲花者是如来秘密奥藏。其心全同遮那密慧。弘行人师得宗且以无异诱。爰以山王院解释南岳·天台一心三观理源出阿字大空。无畏·不空三密同体义冥扶圆顿之教行（文）委如解释。但显密同异不辄略初载之。委可寻之。所诠胎·金两部诸尊因果一切众生迷悟元起都不出妙法莲华未敷开敷花果俱时功德也。其源义合诸文。具可闻口传。序品云。曼陀罗花摩诃曼陀罗花○有八王子各领四天下（文）方便品云。唯佛与佛乃能究尽诸法实相所谓诸法如是相（乃至）如是报如是本末究竟等（文）宝塔品云。尔时宝塔中○能以平等大慧○皆是真实（文）又云。八方土田三反净土分身来集（取意文）又云。尔时大众见二如来在七宝塔中○结跏趺坐（文）又云。接诸大众皆在虚空（文）又云。为令众生开示悟入佛之知见（文）譬喻品云。乘是宝车游于四方嬉戏扶乐自在无碍（文）又云。与诸菩萨及声闻众乘此宝乘直至道场以是因缘十方谛求更无余乘除佛方便（文）化城品云。大通智胜佛十劫坐道场十六王子转法轮四谛十二因缘（文）（取意）涌出品云。有四导师一名净行二名无边行三名上行四名安立行（文）寿量品云。我实成佛已来久远若斯（文）又云。我本行菩萨道所成寿命今犹未尽（文）分别功德品云。微尘刹土八方（乃至）八番增进（如经云云已上此等文可见解释）玄一云开方便权门示真实妙理（文）纂云。先以四味调熟来至法花迄序品四花六动先表四位六番。至流通中变土地烈表见实相（文）玄二云。天雨四花住行向地开示悟入约是位义乘是宝乘游于四方四方是因位直至道场是果位是各为妙（文）纂二云此因无易故云直至（文）玄五云。圆教六根清净时。是行四百破无明入初住。是行五百二乘闻经破无明惑开佛知见得记作佛者。即是决了善位过五百由旬未入初住。即是妙位之始。得于证乘游于东方也。若至本门中增道损生更乘证乘游于南方。是进入十行位也。西方是进入十回向。北方是进入十地也。又如文云。说是如来寿命长远时六百八十万亿那由他恒沙人得无生法忍即是十住。复有千倍菩萨得闻持陀罗尼即十行。复有一世界微尘数菩萨得巧说辨才即十回向。复有一世界微尘数得千陀罗尼三千大千微尘数得不退即二地。二千国土微尘能转清净法轮即三地。小千国土微尘八生当得菩提即四地。七生当得即五地。六生当得即六地。五生当得即七地。四生当得即八地。三生当得即九地。二生当得即十地。一生当得即等觉。过此一生即是过荼无字。即是妙觉地妙位之终也（文）纂五云。次圆教中有本迹二门共方始终。以迹门中但入初住故也。本门方至余一生在故。又如下引分别品委明始终。疏云。游于四方者乘中道慧。横游四种四门四种四谛竖游四十一位究竟常乐我净四德。故言嬉戏自在也（文）记云言横游等者诸法在于一行一法权实具足。故虽合一四相宛然。四门至四十一位具如法说理一之四释中位门二释。其义已具余二已先说。唯二释意本无横竖义分四相。今亦如是本无横竖寄于门位而论横竖。亦可谛是约智前从结说。今从所依望前唯阙观心一种。究竟之德即道场也（文）同七云。迦叶所领即初阿也。次即后荼遍领无别（文）决五云。始入初住（乃至）十住。得真实乘游于东方十行游南方十回向。游西方十地。游北方轮环无际得空而止之。于中央即妙觉。直至道场即妙觉。是此意也（文）净名玄疏二云。法花云。乘此宝乘游于四方直至道场。若得分证真实。即住于十住开佛知见。乘此宝乘游于东方。若住十行即是示佛知见乘此宝乘游于南方。若住十回向即是悟佛知见。乘此宝乘游于西方。若住十地等觉即是入佛知见乘是宝乘游于北方。若住妙觉即是乘是宝乘直至道场。名到萨婆若中理即大乘性如虚空故云是乘不动不出也（文）

即赞阿字是菩提心义事

寻云。阿字是菩提心义者其义如何。示云。此事萨埵密慧此宗秘崛。辄非可谈之。况宗相深义也。不能显吕说耶。虽然约三种菩提显阿字大旨。空·有·不生三点如次胜义·行愿·三摩地菩提金·莲·佛三部也。又月轮满空阿字遍地。阴阳和合依正不二。及胎·金·瑜伽法门也。准上诸义能能可得意之。
    寻云。八叶白莲等颂意如何。示云。此颂尤宗相深秘。敢不可载笔墨。又此颂文言全同三摩地轨。此则入智文也。所云一肘者。金刚智要心次第云。应当安住净住。勿缘一切诸境。应须假一圆明犹如净月且如净镜不高不下。正当行者心中量同一肘。圆满光明内外莹彻。色白鲜洁世无类者。初虽未见久久精𤤐当即彻见。发明见已即更观察。渐行令广或四肘或八肘。如息信增。乃至遍满三千大千世界。极令分明。广出现渐渐收凝。量同前相○依之渐进遍法界。如法所证各为初地（文）（无畏三藏禅要同之）一肘月轮如此。●字又可准之（云云）寻云。若如此得意可云一肘月轮。何云八叶白莲耶。示云。此条最极也。且常途料简云。若委此云。一肘心月轮内有一肘白莲。其中有●字等可观也。故弘法大师释此事。次入智相如虚空。其内虚空中七宝庄严宫殿楼阁。此中有心满月轮。其上有八叶莲华。莲华上又在月轮。且前一肘间而在●字素光色。最后直心月轮中莲华台上（文）此释分明也。
    寻云。八叶白莲一肘间者。八叶一肘云何可得意耶。又月轮素光●字黄色。而今颂何以阿字云素光色耶。示云。此事甚有深意。虽不口外且论大旨。所云八叶者。源出阴阳不二心质渐增长其形现八叶成方寸肉团在一肘间。净名经云（乃至）莲华早湿淤泥（文）可习合之。此八叶心莲者。胎藏九尊此且●字五点金界五佛也。五佛遍一肘成三十七尊。所云一肘者一尺六寸。即表十六大菩萨。左右定慧相分成三十二菩萨合前五佛。三十七尊住心莲故。莲华三昧经云。归命本觉心法身常住妙法心莲台本来具足三身德三十七尊住心城（云云）又天台数息观明十六特胜。后此可习合。四种三昧教主用无量寿佛。深意可寻之阁鼻端念息更问（云云）抑白莲者。此则瑜伽月轮观。若瑜伽阿字观。且可云金莲。但今颂阿字八叶俱白色素光（云云）此是阿字月轮阴阳二法同体不二。互用其色。所谓或月轮素光或阿字黄光。或阿字素光或月轮黄光。或月轮阿字俱素光。或月轮阿字俱黄光。何胎金金胎理智冥合成正觉时肉髻白毫两光显。此等密意更问。凡此宗本意唯在即中而真。故复月轮外全无此心形。复大虚外全无此心空。能如教观之必成同体相。上文云。照见本心湛然清净犹如满月光遍虚空无所分别（文）深意在之。华严经云。摩耶胎内如虚空。三世诸佛常转法轮。一一相中皆具八相（文）可思之。此事证道八相实仪具可闻口传。又付阿字月轮密观知三光天子精光独在遮那内证（云云）
    寻云。禅智俱入（乃至）寂静智者。其意如何。又必列四句可在其密意耶。示云。已下二句大旨可准前两句也。所云禅智俱入者。定慧阴阳和合全同前料简。所云金刚缚等者。一切众生皆云系缚烦恼沈轮生死指此缚烦恼即菩提行也。达缚即解说。其内证实智解金刚坚固。故下句如来寂静智云也。此则悉上来三种菩提心所含密意颂也。所以上文云。当知法尔应住普贤大菩提心一切众生本有萨埵为贪瞋痴烦恼之所缚故○无所分别（文）四智四行五智五佛三十七尊及胎藏曼陀罗内外诸尊皆在如来一句。云召入云俱入可思之所谓如者最初一念心质金刚萨多本心也。来者萨王爱喜等顺逆胎金三部诸尊也。诸尊皆同大毗卢遮那佛身（文）可思之。又金刚者金智也。寂静者胎理也。又缚者迷因理也。智者悟果智也。而为显理智不二内证影略互显也。此等印真言（更问）抑四句密颂如次东西南北。开示·悟入大圆镜智·及成所作智也。但一句互具四句四四十六圆满。法界大毗卢遮那三十七尊十三大会禅智俱入一肘宛然。但得意可读之。具在口传（云云）

私云翻此颂云

    圆月金轮照胎藏    光遍法界悉黄色
    八叶白莲一肘间    炳现阿字素光色
    定慧开立如莲华    常住诸尊随缘理
    禅智俱入金刚缚    召入如来寂静智

    寻云。以月轮观冥●字观其义如此。若具以月轮观可显此等密意耶。而今文只云但为日光夺其明性未论其相者也。又于胎金两部互含因果相。其密义如何。示云。于月轮者。有增减故解因果修行。于日轮者。无增减故非诸尊阶位。只是性德果满修德果满也。修性同体两满一满也。故金界四行胎藏八叶以外此等诸尊皆俱月光增减因果也。金界五佛胎藏遮那后此全一果修性同·解大日。于日轮者更无增减故也。心月体实义（更问）（云云）此大日光照三世不变但其月光令增减故。但为日光夺无明性（云云）何月光因形日轮果满。但得意次用喻（云云）然则于胎金两部论因果义各有其心。所谓胎金相望论因果时。以胎为因曼荼罗于果分者但性德如来至金刚界可显五佛也。此则从因至果摄相归性也。次以金为果曼荼罗。此果皆五佛正觉故。从此内证显下境诸尊。全指胎藏曼荼罗。此则从果向因开性现相也（云云）又两部各别论因果时。胎藏毗卢遮那佛为果满垂三部诸尊迹。此则随缘真如从果向因也。金刚界因圆果满会一切因行诸尊归五佛一果内证。此即不变真如从因至果也。何或两部相望或胎金各立若俱开合若互瑜伽具可得密意。委（更问）净名疏阴阳二法长养万物（文）可思之。开见抄云。论即赞至静智者。是第一也。八叶至光尽者（素光色者白色即月轮也）问答抄云。抑此阿字以何形色在何处耶。答。形体金色放白色光广遍十方𣫍在一肘（一尺六寸）故义释云。纥里乃耶。此云心。状如莲花含而未敷像。有筋脉约之以成八分。男子向上女人向下。先观此莲花令其开敷为八叶白莲花。坐此台上当观●字金刚色（云云）金刚色者是黄色。一义云。月轮之中图画●字莲花为坐。此则三种菩提心也。所谓月轮居天上表上求菩提义。即是胜义心。且金刚部也。莲花在地示下化众生义。即是行愿心。且是莲花部也。●字处中央显自证化他同时具足义。即三摩地心且是佛部不二也。今此三种如次●字空·有·不生之三义。是名阿字菩提且名阿字三昧。凡一论之肝心两部之骨目也。又有甚深义趣。夫十界依正者是自心所变。诸佛悟之为大悲曼荼罗众生迷之炽燃受三界苦（如众可畏夜叉之解）纵虽闻如来诚说纵承善友之开悟薄福众生不能信解。然今于阿字妙观有易解秘术。所谓十界依正总而约之不出五大色方圆等形。偁皆摄在阿字五点（秘决更问）是故安心静住观见●字形体渐随功积炳现目前。即以十缘生句遣所现之字体。如幻如梦无有自性当此时十界依正皆是自心所变。而信知无自性。知此义趣者即是本不生心。所以阿字字相名云本不生。此本不生心本来宛然而具足之。今始不得故云不可得。即是字义也。本分心地不受五点之阿字加持门中不舍十界依正。如正法眼藏云实际理地不受一尘。佛事门中不舍一法（云云）禅智至静智者。禅者左掌。智者右掌。以此二手结金刚缚印（印相秘决深义更问）金刚缚者。是摧破义也。金刚界生地也。次结金刚缚今解结使缚。自他共断结使即堪善无摄智（云云）寂静智者阿字不生智也。如护经云。●字者一切法寂静体。本不生不灭（云云）

夫会阿字者等事

    寻云。夫会阿字者皆是决定观之等者。上密观外且论圆明净识观也。又所云净识者其心如何。示云。夫会阿字乃至观之者。结前生后语也。故以圆明净识密观显上月轮阿字秘观也。所谓十界本有依正胎金两部诸尊也。如此生佛只在一肘间论其本源圆明净识是也。所云圆明者月轮满德因果具足明光也。所云净识者阿字妙理诸法不生净体也。但净识者且异义也。一义云。金智界故八识也。胎理界故九识也。故金界五相成身中观藏识本非染悟悟申染即净显金刚智海。胎藏觉智上表德真如清净当体也（云云）何总云之于圆明说可合八·九·十三识。别云之金八识胎九识。又胎金俱十不可说微尘数识也。一义云。约胎藏界第八识因分大圆镜智也。约金刚界第九识果分法界体性智也。夫实两部不二圆明理智冥合净识也。何可准上诸料简（云云）寻云。论家意或染净合论俱为第八识或染净别开为第八第九。而今所云净识者指第八识净分也。又别指第九识也。抑如来藏识名随第八识也。又可亘第九识也。示云。此事可准上异义。所以若约胎金离开意。且染净别开时。一义意胎九识金八识。故净识者胎九识也。又一义意胎八识金九识也。故净识者金九识也。又于依持有无明法性二种。故藏识名可亘第八第九（云云）但皆是一往分别全非论本意也。夫实胎金不二理智圆明月轮黄素同体染净一如净识也。何如上料简（云云）
    寻云。才见·常见此等不同云何可得意耶。
    示云。此事又异义。一义云。三若次第如次金·莲佛三部也。所以真胜义谛者行者先见金果海。此即智门也。若常见者普指胎藏诸尊。此即理门也。廓因法界者佛部。此即理智不二瑜伽也。一义云。才见·常见者举大机小机不同。所以弘法大师解释明小机大机证入引今文。才见者出小机转入次第。其故十六大菩萨渐次可转证故也。若转渐已下文转释前二种。故付此料简者有乱达文点。所谓若才见者。则名见真胜义谛。若转渐增长则入菩萨初地。若常见者则廓因法界量等虚空。卷舒自在当具一切智（文）如此例证大日经疏释论等此多（云云）一义云。才见地前也。常见者初地也。若转地上也。所以未证位暂虽见月轮圆明净识不生才如电光未得不退心也。至初地证位心月轮圆明常恒得阿字不生净识也。如此证得已真珠体显。即无差际速同毗卢遮那法界体性。其心如文（云云）但虽云初地全非权大乘意。只是借名字显一肘法界三十七尊实位。委更问（云云）何于三义中第三义尤相准文意也。凡此论本意瑜伽金界显三菩提故。面约竖虽论胜义此竖全横存行愿心。胜义悲智具足得瑜伽。如先云。或记云。周遍法界。此有三种。一者周遍三千大千世界。则表三乘同化身境界。二者周遍化三千大千世界。则表十地菩萨所见应身境界。三者周遍无尽无余界。则表自受法乐内证境界。是则本地法身境界也（文）开见抄云。论夫会至一切智者。第二明能观人所证功德。此中有三。一明所观净识。二明地前所见。三明地上所见。论夫会至净识者是第一也。当观圆明净识者。庵摩罗识。此云无垢识或云净识也。今此第九识体即八叶白莲花。此上观圆明月轮。其中观阿字也。论若才至义谛者。第二明地前所见。真胜义谛者如云疏。然此经宗作种种具支方便皆随世谛由此因缘得一切智智印即是真谛是故世谛为因真谛为果。因如四味皆悉无常。果如醍醐。是则为常。然以十缘生句观之。世谛实相即是第一义谛。是故权实即俱不思义也（云云）论若常至一切者第三明地上所见。此中有二。论若常至初地者。初明初地所见。禅要云。所以名初地者。证此法以昔所未得而始生大喜若转是。故初地名曰欢喜（云云）论若转至一切智者后明九地所见（如文可解）是则常见上作用化他所见也。凡真言所立地前地上位有教门实行二义。若付实行者显密诸位都无分证次第阶级。一切行者于一切教发心修行间其心住法理时即诸佛惊觉令入本分位。今此直入本分位者即阿字本初初地也。此外更无机证次位。无尽万德顿证顿满故。如大师云。三秘密教说时方至削地位之渐阶开顿妙之顿旨（已上略抄）次教门者。即此自证圆满万德竖示地。四十二地阶次不同（文）

凡修习瑜伽等事

    寻云。修习瑜伽者。上圆明净识外论三密五相义也。又所云三密五相者。其意如何。示云。凡修习瑜伽者结前生后语也。故以三密五相义显上圆明净识密观也。所谓胎金两部诸尊不出三密五相义。所云三密者身口意如次佛·金·莲三部。即胎藏曼荼罗也。所云五相者五智所成内证即金刚曼荼罗也。以此五相义当五佛智且在异说。一义云。以初通达心为法界体性智。以后以下四如次为四智也。一义云。以已前四如次为四智。以后一为法界体性智也。此两义虽似异俱无相违。其故始终同体初后不二法身也。于阿字观五点具足阿字即习无点阿字意有之委更问。

所言三密等事

    寻云。三部且胎藏意。三密亘诸尊。而三部即亘诸部。三密又通两部其心如何。抑三部三密显三德迷。五智奥藏又此何者耶。示云。此事密藏肝心甚口外虽在亘。略可得意之。抑上文一切众生本有萨埵文等（云云）所以一切众生皆阴阳和合成其形。此则三种菩提心两部不二瑜伽也。在内三毒起在外三密现内外互具足胎金各无阙。故开时且虽云因果合时但一人瑜伽也。诸尊皆同大毗卢遮那佛身此意也。次五智内证即成两部瑜伽。且以如此。所谓眼耳鼻舌四根如次四智也。在胎者即四佛四行尊也在金者即四智十六尊也。身意冥合胎金不二大日因果相即诸尊同体瑜伽也。故然此五相具备方成本尊身也等云源意有之。委更问（云云）
    寻云。三密可有胜劣耶。又一密成佛可有也。如何。示云。此事学者异义也。一义云。三密相即虽无暂离时。强论之意密胜可云也。依之弘法秘藏记安然解释等皆以尔见。况下文若无势力广增益住法但观菩提心（乃至）纯净法也此文分明意密胜闻耶。故上根者虽不具足印真言以意密一念可成觉也。但三密平等其体一故至成佛时必具足三密不可遮之。一义云。此宗意。三密平等更无别体。何偏在一密成佛者耶。若此心显密全无差异也纵最初且虽用一密。更成佛时必可具足三密也。但至若无势力等文者不捧供具等事业但住三密观可成佛云事。何此两义俱以边边也。所诠三密同体密意其义如何。若无一密成佛云者。次三密别体也。全难云同体也。若三密具足云者。次乍云同体何遮一密耶。故夫实可在一密成佛者。其中意密胜可云也。所以从此一门得入法界谈。全不可简一密且明六大无碍常瑜伽。若无识大更难成瑜伽耶。凡此宗意向不具一密死䯛等诵真言解脱苦果往生净土（云云）何况现身住此教结缘于至信者耶。真言不思议观诵其明除一字含千理即身证法如云尤有其谓耶可贵可贵。
    寻云。付五相成身可有一相成就者耶。答。可准前三密义（云云）开见抄云。论凡修至身也第二明即身成佛瑜伽行。此中有三。一总标三密五相。二别明三密行相。三别明五相成身。论凡修至义也者是第一也（如文可知）论所言至心也第二别明三密行相。一本即身义云。以手作印契起如来事业时。自身本有佛部诸尊以身为门速疾显矣。以口诵真言开声字实相时。自身本有莲花部诸尊以语为门速疾显矣。以意观满月轮见真净菩提时。自身本有金刚部诸尊以心为门速疾显也。行者对本尊以众生属行者修三密行时。同本尊三业是胜义。同众生三业是行愿。俱时无前后三摩地。自心三业周遍法界诸佛三业周遍法界众生三业周遍法界心佛·众生三无差别。解如三灯光明周遍一室无差别。口决更问。又无相三密即以心传心。如大师云。密教奥旨不贵得文。唯在以心传心（文）诚夫不立相流之文字不假有相之方便直指不生之心地即传无念之本佛。一字顿悟之玄应八祖相承之奥旨。论次明至身之者第三别明五相成身。一通达心者。诸佛告言。汝观自心如满月轮。授心真言。我见自心。犹如满月在轻雾中自心本净无有瑕秽。菩提心义云。今于第九净识理处通达性德本有佛性大菩提心故名通达本心也（云云）二是菩提心者。诸佛告言。汝观净月轮得证菩提心。授此心真言能令月轮圆满益明显。菩提心义云。于性德菩提心发修得菩提心名证菩提心也（云云）三是金刚心者。诸佛告言。汝观心月轮中八叶莲。授此心真言。即观心月轮上有八叶莲花。问。莲花所座何观自身答。自受用身非离身别外有出故。如净土量身量具尔。身土无别。何足疑哉。四是金刚身者。诸佛告言当知自身为金刚莲。授心真言。行者身成金刚莲花。广莲花者。心月莲花无二平等。即成一体徐徐延蔓周遍界界。𣫍莲花者。周遍法界一大莲花徐徐偏𣫍成一肘量。五是至身也者。诸佛告言。观身为佛授心真言。我观自身众相圆满着五佛冠住智拳印处满月轮坐莲花台。五相配五智有三传。一以第一为法界智。是中因义。本有菩提心为中台。名初发心即自证也（下四四智）二以第五为法界智。是东因义即化他也。或记云。通达菩提心谓观自心如轻雾中有满月也意者于无垢净识真如理处通达本有性德佛性本有菩提心也。谓一切众生从无始来由烦恼业经历六趣不知我身体有月轮之性。若灭我身烦恼惑障即显我身月轮体性。解如水月随水清浊有现不现等（云云）二修菩提心。谓观自心如净满月也。意者于性德菩提心发修德菩提心故名修菩提心。是则净除二障轻雾习气显德证净圆满月轮也。妄雾次清显佛性。于涅槃理执云斯藏见心月于本觉矣三成金刚心。谓观清净月轮中有本尊三摩耶身也。意者为显此菩提心坚固犹如金刚之用于心月轮上观三摩耶金刚体故名金刚心也。四证金刚身。谓观自身变成本尊三摩耶身也。意者令我心金刚为金刚莲花身。令普因法界渐𣫍身量诸佛入中合为一体。故名证金刚身也。五佛身圆满者。观三摩耶金刚身变成本尊万德圆满身也。故名佛身圆满。意者已成佛身众生圆备。诸佛入身加持坚固还住如本。是五相意也。配瑜伽四地配五智诸文能不摄之（云云文）

然此五相具备等事

    寻云。五相成身五智五佛也。故于第五观●字五点具足四智四佛圆满具成毗卢遮那法界体性智也。而何又重云然此五相具备方成本尊身也耶。又其圆明已下文其意如何。示云。上五相别举行者证入。下五相总出本尊身也但行者得证已全成本尊身。故总别虽异也都无别体。次下三世修行证有前后及达悟已无去来今（文）可思之。天台解释三世乃殊毗卢遮那一本不异如百千枝叶同趣一根（文）此意也（云云）
    次其圆明已下心且料简不同也。或义云。其圆明等者释通达也。凡人心等者释菩提心也。此观若成等者释金刚心。三世诸佛等者释金刚身也。证本尊身等者释证无上菩提心也。委可加料简（云云）但一传云。先然此五相云至无去来今瑜伽胜义菩提明三摩地成佛从果向因也又于此中含胎金两部因果诸尊。谓其圆明即普现身也者约月轮观明金界瑜伽。且是普贤心也者约阿字观明胎藏瑜伽月轮●字同体一肘诸尊也。与十方诸佛乃至无去来今者显此心也五智五佛三十七尊从因至果从果向因具可加料简。如先先。次凡人心云至一切行愿。瑜伽行愿菩提明三摩地成佛。从因至果也且此中合胎金两部因果诸尊谓凡人心如合莲华者约阿字观明胎藏瑜伽。佛心如满月者约月轮观明金界瑜伽。●字月轮同体一肘诸尊也。此观若成乃至一切行愿者显此心也。八叶九尊十三大会从因至果从果向因具可加料简。如先先。何前文相然此五相等云金刚界果曼荼罗为面。次文相人心如合等云胎藏界因曼荼罗为面。然因偏非因。此全极果也。果偏非果。此果全极因也。故于金界兼胎藏诸尊。下台藏兼金界诸尊。因果互无阙减。胎金不二三摩地也然且令胎金表里之时。上然此五相等者明金果。下证本尊身等者明胎理。两果且虽异其体全一也。又其圆明者明金因。凡人心等者明胎因。两因虽且异。其体全一也。故于此文相宜有乱说点。所谓或胎因金因初胎后金读之合前后两果可读之。或金因胎因初金后胎读之前后两果合可读之。又或其圆明则普贤心也。身心两字读狭以与十方等（云云）凡人心如满月佛心如合莲花莲华满月读狭以此观若成等（云云）或其圆明佛心如满月即普贤身也凡人心如合莲花且是普贤心也前后合读之。此观若成（乃至）志于中现与十方诸佛同之等（云云）又与十方诸佛（乃至）无去来今此观若成等（云云）何于前后两果或前果后读之或后果前读之。所以从胎至金从金向胎（云云）又前后两因准果可知。所以从因至果从果向因（云云）凡如此点义只得意可读之委更问。次故大毗卢遮那云去引前佛所说合此等深义。能能可闻口传（云云）
    寻云。凡心如莲花合佛心如满月（云云）付之以合莲花。解凡心佛心如开莲花可之也。又佛心如满月凡心如分月可云耶。若又佛心解合莲花凡心类满月可有耶。示云。凡心解合莲花必显佛心开莲花。佛心类满月凡心必显分月所以影略互显也。凡一切众生皆遮那佛体本有虽无阙减。密覆凡心未知之故。本有佛性解合莲花。而[酉*羽]四智四佛之因果悉成开敷莲花。且凡心性德类满月而依十六菩萨修德渐现分月其义必然也以前乱说点可得意也。何莲花理方取满月表智。各举一显诸。其实胎金同体理智不二。如先先.
    寻云。六道含识三乘行位等（云云）付之六道含识之外。何又云众生业差别。三乘行位云何别。并因地行相云耶。示云常料简上文别论行位不同下文总论业相差别（云云）但此文迷悟次第从浅至深述之。谓从六道含识趣三乘行位。简凡夫二乘非显菩提萨埵是时别指密藏菩萨大菩提心。菩萨行相述众生本有萨埵行相义也故简非显是虽异其体更无别所以凡心如合莲花。转其凡心。全如满月。故生佛一如凡圣不二十界诸尊皆同遮那也。三世诸佛悉于中现云意有之。何无去来今证本尊者四智圆明受法乐前佛后佛体皆同密意也如是真实心引证能能可思之。
　　寻云。如是真实心（文）尔者指何心云真实心耶。示云。此事此文照见本心湛然清净（文）我见自心形如月轮云乃至圆明净识等云此也。料简如先。开见抄云论然此至宣说者。第四明所证菩提心功德。此中有二。一明五相具足圆满德。二明观行成就所现相。三明古佛所说诚证文。然此至满月者。是第一也诸成五相是名五智此五智圆满名为大日尊。行者所尊果故云本尊身。大师云。我本来自性清净心于世间出世间最胜最尊故曰本尊。又已成佛本来自性清净理于世间出世间最胜最胜故曰本尊。佛与我无二差别。是三平等之心也（云云）其圆至身也者。大日圆明无所不至。身遍虚空法界故云普贤身。心亘性相理事故云普贤心。如金刚顶云。普贤法身遍一切。能为世间自在主。无始无终无生灭。性相常住等虚空（云云）与十至来分者。私记答云。虽似约行者之情前立三世二行论证果前后。至性海果分证法界体性更无去来今差别且无前后成佛异。唯一味平等遂归一体故。夫双圆性海息十方之波浪。重如月殿起三世之云雾。凡人心如合莲花者。大师云。凡夫心如合莲花。圣人心似开莲花（云云）佛心如满月者。如前已解释论此观至行愿者。第三明观行成就所现相。若禅若秽者。如肇公云。净土秽土随众生所宜。净土者示之以宝玉。秽土者示之以瓦砾（云云）六道者地狱鬼畜修罗人天。三乘者声闻缘觉菩萨乘也。成坏者成谓成劫即摄住劫。坏谓坏劫即摄空劫。众生业差别等也。菩萨因地行相者显密二教一切发心修行地前住上行相等也。三世诸佛者。显宗所谈种因海诸佛密教所谈圆满海诸佛。悉于中现者。疏云。性本常净犹如明镜澄然清净无有秽浊任运而能普现众像（已上）一心无余十界悉现。如传心法要云。无心似镜与物无竞。无念似空无物不害（云云）证本至行愿者。总结证果菩提。金刚顶云。三十七尊皆名普贤。论故大至宣说者第三明古佛所说。识证文疏释云。心为照明能见如来道。道者即是行者报也。非但我如是说。三世如来所说且复无异也。乃至此心处无垢清净犹如圆镜常现前。当知此即是先佛苦所宣说真实之心也。如是心性常恒安住无住无有变动。不可破坏。即是诸佛大般涅槃。故名真实也（已上略抄）

问前言二乘之人等事

    寻云前言二乘之人等者。指上何文耶。又问意如何。示云。从此已下问答料简显即身成佛。所谓付一问有四重答。虽一问而含四重义。虽四重答但归一密意也。所云问如文。所云四重答者。一二乘之人已下此简二乘机也二又乘散善已下此出诸显教。三今真言行已下举胜义行愿也。四故欲求妙道已下叹三摩地心也。此又有四。如下（云云）先初问意出上所简二乘心例今真言行者。后二乘有法执故云不得成佛。而密观阿字月轮等岂非法执问也。答之二乘法执沈偏空未发菩提心。真言行者不取直达即事而真而修菩提萨埵行相等（云云）
    示云依今文见上文。但于二乘虽有法执。不得成佛证未见也。所以要待劫随等满方乃发生等（云云）而今何前言二乘之人有法执故不得成佛云耶。示云。且异义也。一义终虽回心向大执心难荡经劫数故简不成佛也。非云永不成佛。所以今文沈空滞寂限以劫数然发大心云。全不异上方乃发生文言也。一义云。回心向大虽成佛未趣真言秘密上乘故简不得成佛也。依之下文又乘散善门中经无数劫是故足可厌离不可依止（文）但此事敢不能疑难也。所以此文指上简非显是也。后简非者外道二乘心也。未改此心云何论成佛义。方乃发生者回心已后事也。次回心向大可趣菩提萨埵行愿。岂不成佛耶。故三乘五乘悉成显是菩提也（云云）示云。今复令修菩提心三摩地者云何差别者。疑真言行者修行可云耶。示云此事且异义也。一义云。三密真言行者次发菩提心修五相成身行依为疑。但今文心为辨法执不同。后沈空滞寂与此阿字月轮心识对论计也。全非疑修行也（云云）一义云。疑真言行者修行也。所以五相三密生佛虽同体也。不假修行不得成三摩地唯虽发心未免法执（云云）故下文虽能正见真实之智。或为无始间隔未能证于如来一切智智。故欲求妙道修持次第（文）其意分明也。但机在上中下根顿断三妄执直虽证一切智。中下机渐可经粗细之行也。故义释引法花穷。
    法花以前施设也。故妙乐御释云。判八六等教道须废法花开显方堪此闻（文）然今论文且附权门经论举定性不定性不同也又乘散善门中等云即此心也。此事委如圆宗算（云云）
    示云。然后发大心者（文）尔者所云大心者何大心耶。示云此事难定若权大乘大心云者次许定性成佛义也。背永不成佛说耶若实大乘大心且论长远经劫。不叶速疾顿成之义也。又此论本意终诠秘密上乘大心。谁知有瑜伽中发心。抑定性成佛趣全非权门谈也。但经劫回心前后如圆宗算（云云）而论显成佛会密成佛体必归密。终无异途。故大心面且虽显吕成佛体必归三密内证也。阙而不书料简如先先。
    示云。又乘散善门中经无数劫（文）尔者所云散善门者指何等教耶。示云。此事料简不同也。一义云。今论意对真言三摩地门通举显乘云散善门。故总四众大乘皆可云散善门也。委如住心料简。一义云。今论本意指诸权乘云散善门也。其故不得成佛论二乘成不成佛时。依有法执经诸劫数故不可依止（云云）故所简散善门隔历次第教门全非圆极实义。终回心向大论成佛时。顿归一佛乘内证速可会三密正觉。如先先。
    寻云。次破人法上执（文）尔者破人法执者其位如何。示云。此事异义也。一义云。若依瑜伽四地简之。胜解行地中初发心住也。但如常途教。人执现行地前虽断之于种子者见道位断之。况法执此人地已去所断也。虽然真言行者从初发心住阿字不生妙观速破人法上习可得意也。故护秘密经中以不思议法能变俱生我执种子等（云云）又大品经神通乘等可思之（云云）一义云。今所云破者非永断也。所以真言行者发初心即极解时。一切妄执悉观无自性粗虽见心实相。未叶证位间不能断之渐修诸行遣后等间隔乃至证佛果时至究竟极位也。故虽能正见真实之智等（云云）一义云。真言行者从初心以本不生观破人法上执更以无疑。但于执有三妄四妄不同。所谓三妄执者。□妄执·细妄执·极细妄执也。从第三极细妄执开出微细妄执立第四妄执也。故从初发心时虽破三妄执犹残微细妄执辄不成大觉证也。何无始间隔者微细妄执也。全非前三妄（云云）开见抄云。论问前至次第者。第五明问答劝修菩提行。此中有二。一明问答。二劝修。论问前至智智者是第一也。此中问答即有二重初重疑难论文显前。后二重伏难此虽无论文附论文寻之理必可有。故问菩提至差别者第一重疑问也。意云。上论文说当观乃至发生。今依此文即发例难。今真言行人于八分肉团即观净月轮。岂非法执耶。答二乘至大心者。是第一重答也。意云。二乘之人未得体法难解空观。故怀法执遥隔佛慧。真言观行即事而真。全异余乘。无我人法。法尔教义离绝。第二重伏难意云二乘之人有法执故第一不发大心。何得成佛。他缘大乘等离人法咎。何经三祇得成佛哉。又乘至依止者。第二重答也意云。修行显教者未入三密门。虽亘胜义行愿之二心犹不至三摩地门之一心。运步于散善之长途隔上于三摩地之直道（散善门者不三平等）第三重伏难意云。显教行人不修三平等不得即身顿悟自证。何故真言门之修者受祖师血脉传两部秘法望三密圆檀凝五相妙观不得速疾成佛不现难思神变。今真至智智者。第三重答也。意云。上根上智之人顿悟顿证之类不起一座直得三味。虽然非机隐证目前非机闭悟。犹依无始习气被障如幻事法。首楞密经中云。理即顿悟乘悟并消。事非顿除因次第尽（已上）解如有人梦中为魔鬼。晓觉了其体都无。其面影犹残怖畏也理即顿悟者如梦觉。事非顿除者如面影。是故遁身于山林致无修之修安心于犹门凝无行之行。一切智智者如疏云。若见本不生际者是如实知自心。如实自心即是一切智智（云云）论故欲求妙道修持次第者。第二明劝修。大师云。问。初心凡夫修何法门此生证悟答。此真言门菩萨从初发心住●字门不亏法则三密修行于此生中同佛位耳（云云）

故欲求妙道修持次第从凡入位者等事

    寻云。修持次第从凡入佛位者等（云云）其心如何。示云。从此已下论文广叹三摩地。所云修持次第等者指五种三昧道等。即会三摩地之菩提等也。所谓故欲已下总表也。修持次第从凡已下别叹三摩地者也。能达已下明自证三德也。成大已下明化他四身也。为行已下总决前。故大已下引文证之也（云云）何具可知料简。
    寻云。能达诸佛自性悟等其心如何。示云。此事异义也。一义云。达诸佛自性云悟诸佛法身等云其意聊不同也。谓自性悟必虽不名法身法身者嫌化生义也。故云自性悟自性断（云云）又法身名必虽不随法身法身者名轨则义也。此文随义其意别也（云云）一义云。今文述理智中三。谓法身者理也。自性者事也。然释自性具二于自性具理智二也。故此三相证云意也。一义云能达等者总明自证三德所云三德者法身般若解脱俱以毗卢遮那所成之功德宛不同权乘三德也何如次诸佛自性者般若妙智也诸佛法身者性德妙境也境智相照周遍法界即毗卢遮那解脱之理德也。
    寻云。四身不同如何。示云。付此等意四种法身五种法身二废立有之。故今文随此二意所谈之也。五种法身者礼赞文见。谓一净妙法身。此大毗卢遮那也。二自性法身。此阿閦也。三自受用身法身。此弥陀也。四变化身。此释迦也。五等流法身。此十六大菩萨八供四摄等也。何依此意大毗卢遮那佛自性身乃至等流身可读也。次四种法身者大日经见。谓一自性法身。即大日也。二受用身。即四佛也。三变化法身即释迦等也。四等流法身。即十六大菩萨四摄等也。何依此意大毗卢遮那自性身乃至等流身可读也。
    寻云。此等相违云何可会耶。又十六大菩萨变化身见事有如何。示云。两说俱各据一义不顺和会也。次付十六大菩萨尤可在二意。所以以鬼畜修罗等为等流身时者。十六尊可变化身也。以释迦为变化身时者。十六大菩萨已下皆可等流身也。
    寻云。为行人未证等（文）其意如何。示云。此事其心如初简是下宜修佛乘料简。但三种菩提心各不同也。虽然此论本意胜义行愿全述三摩地旨。故论修持次第时会五种三昧道成四种法身。何为行人等说下广有三密之决要。能能可思之。
    寻云。一切义成就菩萨者何菩萨耶。示云。一切义成就菩萨者释迦菩萨也。所谓梵云萨缚悉地。此云一切义成就菩萨也。此即引金刚顶经文。见后经说。释迦菩萨六年苦行之后。坐金刚座欲成正觉时。佛无所可成众生无所可度所以一切众生从本自觉觉他觉行圆满。住此观时遍空诸佛告言。汝所证处一道清净金刚瑜定萨般若智未成。以之无足惊觉。爰从金刚座下合掌愿示我所行处礼。其时满空诸佛授成就之明。如此速成道。故一切义成就菩萨等（云云）
    求难云。一切义成就菩萨者。理趣经金刚菩提见。相违如何。又如金刚顶经者。萨般若智未成（云云）而见守护国界经文。惊觉之后舌端观月轮月轮观●字授。依之成正觉（云云）有何故耶。示云。此事有义同名异体（云云）但金刚手者普贤行愿遍一切处一切真言总名也。故释迦菩萨成三密瑜伽正觉时云金刚手菩萨更无失。次月轮观●字者即萨般若智也。全无相违。此事更问（云云）
    寻云。释迦菩萨次历三世百劫修行也。今引之证即身成佛耶。示云。此事异义也。一义云。诚虽三世百劫菩萨。今成正觉时速住三密教行顿即身成佛得意。全无相违。一义云。显密二教虽异同一佛所说也。但且机见依不同论二教不同也例如云（天台释）衣璎少殊肉身不别。故释迦教时示历劫修行遮那教时明即身成佛。何阙而不书料简如先先（文）
    寻云先所云一道清净金刚瑜等者如何可得意耶。示云。料简不同也。一义云。一道清净者天台一道无畏心。金刚瑜定者华严极无自性心也。萨般若智者真言秘密庄严心也。委十住心沙汰也。一义云。显密二教事秘密不同。事理俱密如先先。但今所云萨般若智者秘密灌顶极证也。萨缚悉地一切义成就尤有深意可习之。
    寻云。初坐金刚座取证无上道（文）尔者所云无上道者指显也指密也。示云。此事异义也。一义云。一切义成就者三密成就悉地。次简显佛不可名无上也。故无上道者指密佛可得意也（云云）一义云。成道必可依机见不同故于无上各可有当分无上所以四教无上且显密无上（云云）开见抄云。论后凡至未证第六明真言密教不具相。此中有八。一明三摩地人。二明自他佛身。三明观未证修。四明两部经证。五明今人现益。六明但观菩提。七明出现归本。八结三种菩提。论从凡入佛位者即三摩地者。是第一也。若有顿悟人才入此教门。僧祇长劫超一念之●字佛果众德具三密之金刚。论能达至流身者。第二明自他佛身。此中有二。一明自证一身。二明化他四佛。论能达至性智身者。是第一也。达六大无碍之自性悟三无差别之法身名证法界体性智也。论成大至流身者。第二明化他身。自性法身自然本有名自。决定不改名性轨持轨则云法。体依聚义号身。受用法身者。自受法乐身故云自受用身也。且名报身。今此报者非因缘酬答之果报。理智相应故曰报。心观相对故曰身。此身向他名他受用。即十地菩萨能化现八万四千色相也。变化法身者。变谓神变。化谓化作。地前菩萨二乘凡夫能化现三十二相也。等流身者即是九界应同之身（或暂时出现佛身也）等谓平等。流谓流出。即从佛界流出九界。
    问。此四身中两部大经能说教主是何耶。
    答。凡真言教主者。汉土本朝自门他门异解速分虽难定之。且存一义四身共可说故。大师云四种法身共陈斯道十八瑜伽同示此趣（已上）又二教论引大日经配释四身之说法。或义云。自性受用者心王理智法身也。以此二身为教主如二教论圣位经说文。变化·等流二身者心数眷属也。虽说真言便请心王教敕传说之。如守护说等是也（云云）
    问。法身内证有言说耶。答。此条文一宗之大事辄以难述者。依师承一义不可有言说义。疑云。凡显密二教分别者偏依法身说法有无。若法身无言说。与显宗何别哉。答。显宗于法身独谈无相无言是名为法身。且以四句分别之。一色相色相（显宗化他）二色相无相（显宗自证）三无相有相（密宗化他）四无相无相（密宗自证）今此第四以心传心。问。自证无相有言说耶。答。大日经云。甚深无相法劣慧所不堪。为应彼等故兼存有相说（已上）瑜祇经云。我本无有言。但为利益说（已上）疏云。自证之境说者无言观者无见（已上）大师云。无生相现法界宫。无染不染相具五大色。无言不言相说三昧耶（云云）其证甚多。不能具述。请诸学者任文取义。为行人未证故理宜修之者。第三明劝未证修。疏云。常乐坐禅示作成就者于真言门中心住一境而不散乱。如观声本尊种子随于一事心不外缘即能大成就者。心在散乱设无量劫中欲求成就尚不可得。何况一生现得法利破（已上）然则卜居闲林早息五欲之乱缘凝思于禅坊速修三密观行。圭峰大师云。黄昏成时寂莫身心。总无数洹沙诸佛入我身。我身常入恒沙诸佛。此言甚非常在匋日中。论故大至证果者。第四明两部经轨。悉地从心生者。疏释云。当知真言行者但以方便自净其心。悉三业清净当于是中自得明了而自觉悟也。解如有人梦中修行种种六度而净佛国梦觉则无成理之相。但是一念无明心中有因果万行耳也（云云）如金至证果者。谓释迦菩萨经三无数劫虽难行苦行非真言功用不成无上道。于●字观行证遮那法身从凡入佛位即三摩地力。大师云。心王国土无为乐旋跖可期四种法身恒沙之德即身自得。夫舍身命于旷劫修对治于悠途。岂得问曰不论哉（文）

凡今之人若心决定等事

    寻云。若心决定如教修行者指何心耶。
    示云。真言教心本来成觉凡圣同体也。业即解脱一切众生本有萨埵也故此心决定更所无疑如教修行不起于座三摩地现前（云云）此即普门顿入上根即身成佛大机也。
    示云。净名经等不起灭定现诸威仪（文）今不起于座三摩地现前同异如何。又应于是成就本尊之身者何本尊耶。示云。现诸威仪三摩地现前者。理秘密事理俱密如先先。又阙而不书料简（云云）次本尊身者。随行者三摩地尊体无量也。何普门尘数诸萨埵从此一门得入法界。委更问。

故大毗卢遮那供养次第法事

    寻云。故大毗卢遮那经供养次第法（文）尔者此文论主自引之也。示云。此事料简不同也。一义云。译者所载也。其故今所引供养次第法者。善无畏三藏始金粟王塔下承圣加被所写第七卷也。爰以安然·智证同引目录无畏释定。而译者引之为助证可得意也。一义云。论主所载也。所以见文相非译者所引也。但至金粟王塔下难者无畏所写非今始。从本在南天铁塔内龙猛菩萨岂不见之耶。何此等二义俱以不审也。所以先付译者所引云。第七供养法卷无畏三藏虽写之。从本此经世在条勿论也。复龙猛菩萨未令开南天铁塔以前于虚空中所说。毗卢遮那要略念诵经者今供养法卷同本异译故也。次付论主所引云。若龙猛引之者。犹如念诵经可引之。然今文言更供养法说故也若尔者译者所载也。又后人书改之也。抑此经从本法界宫虽有之依今第七卷译者引之得意有何失。但明局可决之（云云）
    寻云。若无势力广增益者何意耶。示云。此事料简不同也。一义云。行人若无择地造坛等势力者但观菩提心。但付此义即在难。其故同第七卷云。甚深无相法劣慧所不堪为应得等故兼存有相说（文）次有相说为不堪无相人。今何如此料简耶。虽然此经心有相无相事理俱密。更于无别体处。择地造坛等尤可依势力故。且此难说也。一义云。真言教意有相无相同体事理俱密也。所云住法但观菩提心者此也。何指此观云无相指造坛等有相得意耶。然于事理俱密中无择地造坛等势力者。但修三密妙行云事也。但至兼存有相之说文者且出浅略门（云云）但于有相无相者俱可有四重秘释。又三种灌顶可习之（云云）

若修证出现则为一切等事

    寻云。若修证出现乃至一切佛事等者。文意如何。示云。此文出三意。谓文若修证出等者明迹机自证化他也。此则指此宗阿阇梨。文云（大日经）若于此教法解此广大义正觉大功德名阿阇梨诸佛不出世时此人即名佛（文）但可有重重阿阇梨。委更问。二若归本者明本佛依止二法也。此则指法界宫密严国土毗卢遮那如来遍一切处也（云云）三不起于座等者明迹本同体事理俱密即身成佛悉地也。其意在下颂（云云）

赞菩提心曰若人等事

    寻云。今颂意如何。示云。赞菩提心曰云已下总结胜义·行愿等三种菩提别结三摩地能所之菩提心也。但三种并具九种菩提能所证入三部成就。如此源义非口决难辨。且可有四重义。所谓一浅略。于此四句初二句双颂能证心智后二句双颂所证身位也。二深秘。初二句颂金界胜义菩提心后二句颂胎藏行愿菩提心。二句心同体即三摩地菩提心也。三秘中深秘。初二句心法成佛后二句色法成佛。色心不二即身成佛（云云）四秘秘中深秘。此四句各具两部三密五智四身。谓先约胎意者。若人求佛慧者。证即口密也。通达菩提心者。意密。父母所生身者身密。速证大觉位者总结三密也。次约金意者。若人求佛慧者。总举五相成身也。通达菩提心者。通达心菩提心金刚心三相也。父母所生身者。金刚身。速证大觉位者证无上菩提身也（已上）五相成身五智五佛。如先先（云云）何此四句两部一句悉地法门。初文上根上智之人者指此颂深意也。此则一根八叶一智五智两部冥一依正不二色心相应即身成佛苏悉地之人也。委更问。故四句虽异三句但有大觉内证。所云大觉者此宗阿阇梨密教教主也。于今位一字且虽有十六重义速秘密慧生遮那一位也。委如秘密灌顶口决。最初文大阿阇梨云者心有之。委更问（云云）开见抄云。论凡今至之身者。第五明今人现益。不起于座者。如五字陀罗尼偈云。此法为最上乘者。诸根性下劣者疑惑不能信。众生性净故诸佛本誓故以相应法印现成圣身。即于一座中便成最正觉。若随法门者应作如此信。若起于一念言我是凡夫同谤三世诸佛。法中结重罪（已上）即以不费心三祇之远劫不运步于五位悠途而不修法生秘观。载大师即身成佛（云云）嵯峨天皇仰云。真言宗即身成佛其证何在。勤操弟子入五相三摩地观忽然于出家顶上现五佛宝冠于肉身五体放五色光明。当尔时一人起序万民作礼。诸宗靡旗皇后送衣。不起于座三摩地现前之说唯弥应仰信而已。论故大至法也者。第六明但观菩提心。若无支分浅略之作法。唯观真言深秘之菩提。问。言若无势力广增益住法但观菩提心。明知增益仪或可为最上。何如此释哉。答。如来说法从浅至深举劣说胜至教大纲。然则广增益法是浅略门。三密观行即深秘门。不思议疏云。净白纯净法者。于体法中恒有得恒沙经无量功德及布施诸度门也（云云）论此善至佛事者。第七明出现归本。若修证出等者。是随缘之化他也。若归本则是等者。是法然之自证也。密严经云。不舍欲界身成佛作佛事。要往密严土证于无上觉（已上）上二句化他下二句自证。大师释密严云。密者金刚三密○严者具种种德言。以恒沙佛德尘数三密庄严身土严是名曼荼罗（云云）论赞菩至觉位者。第八结三种菩提。夫通达三德菩提修行两部曼陀不舍一生凡夫身顿证万德佛位。幸哉此身适值此论。设虽得紫金之妙体欲故黄坏之朽骨。归命龙树尊证得我心愿而已（文）
    示云。此论龙猛千部之肝心遮那秘藏奥腑。文约义深。言略旨广。浅才闻而对惊显机滞情。如向株生鬼貌。智者见而弥悟密家贵心。岂依绳起蛇想。爰以一途相承忝开秘论任先师口传聊谈密义。偏为助自宗修学敢不哲他宗嘲言而已。
    于时嘉历三年（戊辰）八月七日于尾州丹羽郡小栎安乐寺学头坊谈而已。安超记之。
（御本云）
贞治二年（癸卯）五月二十八日写本虽为六界调界依为能为四帖。右旨者为后代流传广作佛事。历于数日今书写了。弟子金刚玉范。
<PIC>T70011501.GIF</PIC>
<PIC>T70011502.GIF</PIC>

（出生义）五佛

    东方金刚藏世界阿閦如来。
    南方宝庄严世界宝生如来。
    西方大莲华宝藏世界阿弥陀。
    北方羯磨世界不空成就如来。
    中央如莲华胎藏世界大日如来。

十六大菩萨

    萨菩萨  普贤金刚萨埵也
　  贤护菩萨  王菩萨
　  金刚藏王  爱菩萨
　  宝憧菩萨  爱染菩萨
    喜菩萨  善哉菩萨
　  智憧菩萨等（云云）

三摩地菩提心

一阿字观。一通达心
    二能观人所证功德三（一所观净识。二地前所见。三地上所见二（一初地所见。二九地所见））二菩提心。
    三即身成佛瑜伽行三（一总标三密五相。二别明三密行相。三别明五相成身）三金刚心。
    四所证菩提心功德三（一五相具足圆满德。二观行成就所现相。三古佛所说成证）四金刚心。
    五明问答劝修菩提行二（一问答。二劝修）五证无上菩提。
    六明真言不具相八（一明三摩地人。二明自他佛身。三观未证修。四两部经证。五今人现益。六但观菩提。七出现归本。八结三种菩提）

金刚顶经四地

    一胜解行地三十心。
    二普贤地十地。
    三大普贤地等觉。
    四普贤曜地妙觉。

    不空不可引一行记云不审。答之云。大日要义抄第三（觉范作）云。私捡二师碑文。贞元录等一行开元十五年长逝春秋四十有五。不空神龙元年征迹。明知禅师行年三十三三藏诞生。法弟三藏译论○（春秋七十）注入先哲禅师疏文宁可耶（文）后人说引先代经论事。秘经中注入宝生阿阇梨说。天台十疑引杂集论。四教义引玄奘所译俱舍论天地此界多门宝等文。是皆后人书入也。
（御本云）
    康应改元（己巳）九月二日于上野国深巢苗岛赐花藏寺本师御本为令法久住书写了。定智。
    于时宽永八年十月五日（山门西塔）溪广院书写。
    山门三院执行探题天海大僧正样（拜上）