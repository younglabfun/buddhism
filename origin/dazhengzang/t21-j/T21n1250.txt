大正新修大藏经第 21 册 No. 1250 北方毗沙门多闻宝藏天王神妙陀罗尼别行仪轨


　　No. 1250

　　北方毗沙门多闻宝藏天王神妙陀罗尼别行仪轨

　　特进试鸿胪卿大兴善寺三藏沙门大广智不空奉　诏译

　　尔时毗沙门天王告一切众生言。善男子汝于南阎浮提五浊恶世中。或出家比丘僧比丘尼。在家优婆塞优婆夷等。同在法中。我领诸天善神拥护是人。若闻我名者有知我者。我当于是人左右。如护眼精。如护己命无令诸恶者恼乱。若有一切男子女人。以王事我。我以王事之。以一切贵胜事我。我以一切贵胜事之。若以富乐音声事我我以一切富乐音声事之。若有人能受持诵陀罗尼及结印法。所有行用供养我形像者。我一切随于汝所求。应汝之愿令汝满足。若有出家人受持者。我为童子助之。若有国王君臣等受持供养我者。我当富贵兵甲王位恒愿应之誓无相背。善男子是真言法。我于佛前奉上世尊。护持末法比丘佛弟子及诸众生等。若有于我世尊末法弟子起恶心相向者。我自领多兵众鬼神药叉乾闼婆等。摧碎恶人犹如微尘。善男子若有于我法中常供养依法受持。随汝所须所愿与汝。

　　若有人能受持我真言法者。当先作四肘坛。于净室中掘去恶土。深一尺。远处取净黄土。填筑令平正。勒成阶道。高一磔手。上层方广三尺。高一磔手。开四门。用水瓶盛香水。箭四只刀四口镜四面。供养饮食用十二盘。煎饼乳酪酥灯四盏散华。春夏采杂华。秋冬散彩华。其坛下层画山石。上层画大莲华。四角画海水。安像中心莲华上。上悬幡十六口。皆作神形像。其像面南。持法人面向北对像坐念诵。

　　作坛真言曰。

　　
oṃ 　na 　nda 　na nda 　da 　ṭi 　da ṭi 　na 　nda 　va 
唵　难　驮　难驮　娜　智　娜智　难　驮　婆
liḥ 　svā 　hā 
里(入)　萨嚩(二合引)　贺(引)

　　若有受持真言法。作坛时。先诵此真言一百八遍。加持地及土石处。所有一切虫蚁诸类。皆移避不在此住。其地即得清净。堪置坛场。结坛时。严加持结界。

　　结地界契

　　右手中指于左头指期间向外背出头。以右无名指于左小指期间亦尔。左中指内向入右头指期间向内出头。以左无名指于右小指期间亦尔。两小指头指竖合。二大指亦合头向下。大指合头着拄地翼两臂肘。真言曰。

　　
oṃ 　ki 　li 　ki li 　va 　jra 　va 　jri 　bhu 　riḥ 
唵　吉　里　吉里　嚩　日啰　嚩　日哩　部　律
va 　nva 　va nva 　hūṃ 　pha 　ṭ 
满　驮　满驮　𤙖　发　吒

　　此印能除地中一切恶类。下至金刚际。除一切恶鬼神。须加持七遍拄天地上下。不能为害。得清净福。

　　次结四方界契。

　　准前地界契。唯改开二大指。相去二寸。指头向身直竖。怒指向右转。真言曰。

　　
oṃ 　sa 　ra 　sa ra 　va 　jra 　pra 　ka 
唵　萨　罗　萨罗　嚩　日啰(二合)　钵罗(二合)　迦
ra 　hūṃ 　pha 　ṭ 
罗　𤙖　泮　吒

　　此契能除四方魔鬼神等。作法会坛场处作印契。诵真言七遍。向四方随日转。一切药叉鬼退散。得法成就。

　　次结虚空界契。

　　准前地界契。唯改二大指。各附着头指侧上。即以指向于头上右旋三匝。真言曰。

　　
oṃ 　vi 　spho 　ra 　dra 　kṣa 　va 
唵　尾　萨普(二合)　啰　捺落(二合)　乞洒(二合)　嚩
jra 　paṃ 　ja 　ra 　hūṃ 　pha 　ṭ 
日啰(二合)　半　惹　啰　𤙖　泮　吒

　　此印契能除空中上至于有顶诸魔鬼神。不敢恶念。印契向头上右旋三匝。真言加持。飞行药叉退散。

　　若能作大道场终身成事法者。择地未规时。诵真言一遍。结界地平正坚实。香华供养。又诵真言一遍结界地。若竖立拄额规郭。悬幢铃佩等少分华复供养。一遍诵明结界。布置彩色座。开诸位地。又诵真言一遍结界。将灯安置坛上。又诵真言一遍结界。水罐华香饭食酥蜜胡麻秫粳米等供养物尽入道场。安置讫更诵真言一遍结界。请佛般若菩萨金刚天等。未请前。复作诵真言一遍结界。一一结界左手把跋折罗。降伏一切。右手把香炉。口请一切圣众天王。右绕三匝作结界。想心标万里千里百里一由旬等。皆心标想。口云各四近处三里结界。即供养动止威仪具诸法相。一切贤圣天王欢喜。若作本契印本真言法。皆迎请结界。出入似国王动止威仪无异。

　　次结香华契。

　　二无名指二小指交叉。右压左在掌中。仍屈向腕。即舒中指头斜相跓。以二头指各捻中指第三节。以二大指各附二食指侧合腕。真言曰。

　　
oṃ 　ma 　nā 　rtha 　pa 　ri 　pra 　ra 　kā 　ya 
唵　摩　拏阿　罗他　钵　哩　布　啰　迦(引)　也
svā 　hā 
萨嚩　贺

　　在处结坛及不结坛。空对像处。若有坛处。作真言契印法。加持香华。入道场供养。无道场空对尊像空作契供养亦得。当有坛香华一也。一切天王善神金刚等欢喜。

　　次结饮食契。

　　准前香华印。唯改二小指二无名指。拄在掌中间。真言曰。

　　
na 　mo 　ja 　te 　bha 　pa 　sa 　ra 　te 　ta 　ṭa 
曩　谟(引)　惹岐　帝(引)　婆　跛　萨　罗　帝(引)　跢　吒
ra 　ṭa 　na 　ra 　yaṃ 　ya 　ja 　svā 　hā 
罗　吒　娜　攞　延　也　惹婆　萨嚩　贺

　　此契印及真言。若拟献饮食供养者。一一真言加持食盘。一一真言加持了。然后入道场。坛处安置供养。若无饮食。但对天王像前。每朝空结契印及诵真言供养亦得福利。天王欢喜。

　　次结灯契。

　　右手小指无名指屈在掌中。直竖中指。其头指亦屈向掌中。大指屈上节。押头指上节。大指头侧捻中指中节上。真言曰。

　　
oṃ 　bha 　pe 　ti 　le 　svā 　hā 
唵　婆　闭　底　隶　萨嚩　贺

　　若有道场。须加持灯用契真言方乃入坛内供养。如无坛。空净室置天王像。亦须加持灯契诵真言供养。神力光明照曜去处无障。天王欢喜。

　　四天王结界契

　　二手小指屈入掌中。右押左。竖二中指无名指相离一寸。二头指拄二大指。并屈入掌中。真言曰。

　　
oṃ 　bha 　te 　yā 　va 　nva 　va nva 　haṃ 　hūṃ 　mi 　svā 
唵　婆　帝　也　畔　驮　畔驮　唅　吽　弭　萨嚩
hā 
贺

　　此契再结界。印上下各三遍。一切诸恶魔悉远散。然举契四方东西南北周而复始作契诵真言加持。魔障皆走不敢近于道场。再三再四结界如法。方乃启请天王。得成就力。即得无畏。

　　次结召请契。

　　右手前把左手腕。于顶上左手四指来去。真言曰。

　　
na 　mo 　vai 　śra 　ma 　ṇa 　sya 　ma 　dhī 
曩　谟(引)　吠　室罗(二合)　末　拏　萨也　么　地以
dra 　sya 　si 　tha 　bha 　va 　tu 　pa 　ta 　svā 
瑟捺罗　萨也　悉　他　婆　嚩　睹　婆　哆　萨嚩
hā 
贺

　　此契及诵真言七遍。天王眷属降临坛会。口云。天王慈悲就座受小供养。所屈请诸徒侣各着座位受我供养。即䠒跪手执香炉。对天王前。至心奉请诸神眷属夜叉罗刹诸佛菩萨金刚力士等。降临道场。为我证明。北方毗沙门天王降临道场。愿得成就法力神通。得大自在。所愿随意。感天动地契合君臣。兵甲相扶人民爱念。所为事皆称意。若有神验不虚。天王现处变相。令我知验。天王大身陀罗尼曰。

　　
na 　mo 　ra 　tna 　tra 　yā 　ya 　na 
曩　谟(引)　啰　怛曩(二合)　怛啰(二合)　夜(引)　也　曩
mo 　śca 　ṇḍa 　va 　jra 　pa 　ṇā 　ye 
谟　失战(二合)　荼　嚩　日啰(二合)　播　拏(引)　曳
ma 　hā 　ya 　kṣa 　se 　na 　pta 　ye 　na 
摩　贺(引)　药　叉　细(引)　曩　钵跢(二合引)　曳　曩
mo 　a 　tha 　ko 　rū 　bhū 　ta 　rā 　ya 　dhiḥ 
谟(引)　阿　他　劫　路(引)　步(引)　跢　罗(引)　也(一)　地(入)
śa 　ya 　vai 　śra 　ma 　ṇa 　va 　ca 　nā 　sya 
舍　也(二)　吠　室啰　摩　拏　嚩　左　曩(引)　萨也(三)
ma 　hā 　ra 　jā 　sya 　ya 　kṣā 　dhi 
摩　贺(引)　啰　惹(引)　萨也(四)　夜　乞叉(引)　地波(二合)
pta 　sya 　va 　ma 　ta 　sya 　stu 
哆　萨也(五)　嚩　摩　多　萨也(六)　萨睹(二合)
ta 　sya 　bha 　śa 　na 　pra 　va 　hā 　da 　sya 
哆　萨也(七)　婆　舍　那(八)　钵啰　嚩　贺　娜　萨也(九)
he 　ma 　da 　ṭa 　ṭa 　ṇi 　pra 　ṣa 　yā 　mi 
呬　摩　驮　吒(十)　吒　尼　钵啰　沙　夜(引)　弭(十一)
ta 　dya 　thā 　ku 　śo 　mi 　ṅku 　śo 　mi 
怛　你也(二合)　他(十二)　俱　晒　弭　俱　晒　弭
ṅku 　śa 　vi 　śra 　ma 　ṇa 　sya 　ma 　hā 
俱　沙(十三)　尾　舍啰　摩　娜　萨也(十四)　摩　贺
ra 　ja 　e 　vaṃ 　dha 　ka 　ne 　tra 　ma 　kṣa 
罗　惹(引)(十五)　翳　畔　驮　迦(十六)　宁　哆罗　摩　蹉
tu 　svā 　hā 
睹(十七)　萨嚩(二合引)　贺(引)(十八)

　　若有受持者。清净念诵三十万遍。天王加被中所作事业起心动念降伏。乃至一切荣禄官职我随汝心愿。若有人于月一日十五日起首。念诵三十万遍。作坛者有音乐。但有少微尘心依随。我常拥护。如护眼精。如护身命。若口含香念诵心自他知。若常持诵我真言不绝。我随是人坐卧。常随是人出入往来。我随是人意愿满足。若每日诵真言一百八遍。灭去身中一百八劫罪。若诵持我真言满一万遍。能灭八万四千十恶五逆重罪。破塔破戒不孝之罪悉皆消灭。若对天王面。诵持十万遍身真言。随事亦须小小称意。若日日供养我形像者。乃与我作意音乐乳粥供养者。当金甲之身示现令愿满足。若和合诸香。取牛黄雄黄各等分。加持安我像足下。我与香法成就随汝所愿涂自额。所向处见人国王王子大臣官长诸贵人等。并一切所见者欢喜。兵士爱念。若能每日日中时。面向北对像前。诵我心真言满三十万遍。我示现大将身。手持戟剑现前。我于梦中现身。或于远山顶示汝令见。满于诸愿。如不见吾身。亦随汝愿。应念加被。

　　北方天王心真言曰。

　　
na 　mo 　ra 　tna 　tra 　yā 　ya 　na 　mo 
曩　谟(引)　啰　怛曩　怛罗　夜(引)　也　曩　谟(引)
śca 　ṇḍa 　va 　jra 　pa 　ṇā 　ye 　ma 
失战(二合)　荼　嚩　日啰(二合)　播　拏(引)　曳(引)　摩
hā 　ya 　kṣa 　se 　na 　pa 　tā 　ye 　na 　mo 
贺　药　乞叉(二合)　细　曩　钵　多　曳　曩　谟(引)
a 　tha 　ko 　ru 　ya 　kṣi 　ṇa 　sya 　ma 　hā 　rā 
阿　他　骨　噜　药　室　拏　萨也　摩　贺(引)　啰(引)
ja 　ma 　ra 　ma 　ṇḍa 　la 　pra 　vi 　śā 　mi 　sa 
惹　摩　罗　𤚥　拏　蓝　钵罗　尾　沙　弭　萨
rva 　sa 　tva 　hi 　ti 　ṣṭa 　nāṃ 　oṃ 　ma 
嚩　萨　怛嚩　呬　底　瑟吒(二合)　南　唵　摩
ṇi 　bha 　ndrā 　ya 　svā 　hā 　pu 　ru 　ṇa 　bha 
尼　跋　捺罗(二合)　也　娑嚩　贺　布　噜　拏　跋
ndrā 　ya 　svā 　hā 　ma 　nā 　ra 　thā 　ya 　svā 
捺罗(二合)　也　娑嚩　贺　摩　拏　㗚　詑　也　娑嚩
hā 　si 　ddho 　ka 　rā 　ya 　svā 　hā 　vai 　śra 
贺　悉　定　迦　罗　也　娑嚩　贺　吠　室罗
ma 　ṇa 　ya 　svā 　hā 　dha 　na 　dā 　ya 　svā 　hā 
末　拏　也　娑嚩　贺　难(上)　曩　驮　也　娑嚩　贺

　　若有受持念诵我心真言作诸供养者。唯我身心意在汝身上。爱念汝无量。若有人求财求官。求一切外诸心事。自令汝愿满足。不令恶人害汝。能令汝等受持我法者。即得富贵安乐。端正男女奴婢车乘五谷豆麦田庄妻妾。必决定与汝等。成就一切乐具。随汝意愿满足。乃至命终身往所生处。随汝意愿所生不相违背。若不实者。我不名为护法天王。我必为汝堕阿鼻地狱。汝等受持读诵者。于我法中生少疑心诽谤轻骂者。是皆汝等地狱苦业因缘未尽。即知此人无有出期。汝等人民忆持者。香华油酥灯乃作水坛安置像于中。种种草果子饮食煎饼乳酪等。粥酥蜜盘如法供养。作音乐歌呗。梵音赞叹。如是日日每月一日十五日正月七日。对像前念诵行道。我示现身。或于坛中施诸宝物与汝满足。或随汝心行动。所向去处东西南北四维上下。一切去处乃至夜梦中。皆施与汝等。令人无畏入阵刀戟相害无能知者。但汝心存念我名及真言句。手执契印。所拟方面彼所有恶敌兵贼。悉自被缚。自散自颠自灭自狂。无能害我法者。若有持我心真言。和合香用含口见贵人。取麝香郁金香龙脑香丁香等和合。随多少和合。用金银合子盛。如无金银合子。用白琉璃合子。如无琉璃合子。用瓷合子盛和合香也。

　　北方毗沙门多闻宝藏天王神妙陀罗尼别行仪轨

　　延宝二年。使他誊之。今元禄六年六月二十五日。净书校雠已了。殊希秘轮长转沙界等沾法雨。佛日永晖。群庶咸蒙慈光者。

　　东都北郊灵云草创奉金刚密戒传瑜伽乘阿阇梨耶净严识
