　　《大正藏》第84卷No.2717


　　声明口传
　　夫声明者印土之名。五明之一也。支那偏取曰焚呗。曹陈王启端也。本朝远取天竺立号焉。考古史。延历二年有正梵呗之诏。然则古有之未立家也。承和之初。弘法大师奏置声明之度。实惠真雅传之。其后宽朝传之善密呗音曲。是密乘为声明之始祖。五传小野僧都成尊传之。近代者醍醐寺宗观相应院能觉法印善密呗之声明。显声明者。慈觉大师之游历赤县也。周旋十师之门旁传此业。尔来布护寰宇。慈觉传智证。十传而大原山到良忍。因是显家声明者大原之地梵呗之场。显密之音曲诸传虽区。学处不过五音七声。缩之成吕律二声。翻之成八万音声。是则两部大日妙用。五大五佛妙德也。此甲乙之十二音能贯通五季生长万物。万物枯荣变化并有五音之相克也。所谓角声则双调曲。春季。木之声。本从空出。其色青。成酸味。居东方。主甲乙。阿閦佛之镜智也。征声则黄钟调。夏季。从火生。其色赤。成苦味。居南方。主丙丁。宝生佛平等智也。商声则平调曲。秋季。金声。本从风出。居西方。其色白。成辛味。主庚辛。阿弥陀佛之观智也。羽声则盘涉调曲。冬季。其色黑。从水生。居北方。成咸味。主癸癸。释迦文佛之成智也。宫声一越调。土用季。其色黄。从土生。居中央。成甘味。主戊己。大日如来法界智也。
　　又十二音十二时之配当事
　　角即寅卯辰。征即巳午未。商是申酉戌。羽是亥子丑时也。故寅卯辰时用双调曲。巳午未时用黄钟调。申酉戌之时用平调曲。亥子丑时用盘涉调也。一越调者中央故通十二时。又十二时各有十二调子。一越戌。断金亥。平调子。胜绝丑。龙吟寅。双调卯。凫钟辰。黄钟巳。鸾镜午。盘涉未。神仙申。凤音酉也。龙吟号下无调。鸾凤二音名上无也一。五音博士形像。
　　角声主春三月故号发陈。天地平和而俱生万物为四季君帝故。其博士不乱而正直也。征声主夏三月故谓蕃秀。万木千草盛茂而延长发动故。其博士由之事急急索索。是则形也。商声主秋三月故谓容平。天地气幽玄而万像结果实阳气覆藏故。其博士健推也。羽声主冬三月故谓闭藏。万物叶落枝枯彰灭相故。寒寒沉沉而如石岩故。其博士清音健强也。宫声主四季土用故谓宽有。眼眼滑滑而涉四季施其用故。博士粗显由之也。但依吕律之位聊口传在之。若此五音乱动时有天下忧患。有以乎。宫声乱时主上有危。角声乱时臣下有危。商声乱时百性有危。征声乱时草木不熟。羽声乱时每人有危。既而五音者人身五脏本识也。角肝胆精魂。征心肠精袖。商肺肠精魂。羽肾膀精灵。宫脾胃精智也。若人听五音乱声时损五脏六腑者。忌讳真哉。人死灭之时音声不应五音事。若又以乱音之曲为佛神三宝唱之。不垂影向。又为魄灵亡灵修之者。归可趣恶处者也。见于古传。声明者佛世犹荣唱之。经曰。此方真教体清净在音。闻声韵之作有以矣。吾佛六十四种频伽梵音令人乐听。岂非摄化之巧传乎。故声论声明盛播于天竺也。及陈思王感鱼山呗。支那之域音艺是。相次诸域传之。只是正五音七声耳。
　　一。七声者。宫博士甲ニ反时ソラシノクル也。征博土又如斯。此二声五音合七声也
　　一。吕直音。律由声。是大底也。虽然吕内之律。律内之吕云义。宫吕之中律也。故由之。商羽二音律内之吕也。故不由直音也。角唯吕也。征唯律也。又五音吕律二声分时。角宫吕也。征商羽律也。
　　吕律五音替目事
　　吕　宫（粗显由之）商（直也）角（健）征（斜由之）羽（直也）
　　是吕博士之时如是唱之。吕声明之时取宫博士头。故粗显由之。
　　律　宫（直不由）商（推）角（直）征（微细由之）羽（推ソラス）
　　（吕之时）宫声粗显大滑由之（律之时）征声微细索索由之。但吕声明时。征博士斜由之。又宫博士律时。直音也。
　　四种恶声之事
　　一。亡国声哀伤愁叹之音声。
　　二。人法不和合声调子之外音声。
　　三。短命病患声细细弱弱而如赤子之泣。
　　四。天魔障碍声喧怒啘叫音声。
　　一。渡调子之事推上推下（在口传）
　　音曲之心持之事
　　内心强张。表外悠滑唱之。内心声弱时成愁叹声。又内外强张唱时成忿怒声。古人此义能示者也。
　　一。一越调吕时盘涉调律也。平调吕时一越调律也。双调吕时平调律也。黄钟吕时双调律也。盘涉调吕时黄钟调律也。
　　如此吕律并音曲成。吕声明时律裹。律声明时吕里有。加样吕律合一调子声明成。又立归吕律各各分二调子成样口传
　　一。五音七声博士图（墨谱）
　　丰饶声
　　<PIC>T84085801.GIF</PIC>

　　宫征同博士三字　连　下振一字也。但口传可在
　　醍醐样
<PIC>T84085802.GIF</PIC>
<PIC>T84085803.GIF</PIC>
<PIC>T84085804.GIF</PIC>

　　一。甲乙反音图（醍醐口决在之）

<PIC>T84085901.GIF</PIC>

　　（以此二图先五音三重图合可知）
　　五音五脏配当

<PIC>T84085902.GIF</PIC>

　　一。吕声明表台界大日之说法故。吕之声明之时宫博士粗显由也。宫者则台藏●字脾脏土之声也。律声明者表金界大日之说法故。律声明之时微博士由也。微者金刚●字心脏火也。前赞者吕声。后赞律声。虽然吕之内律。律之内吕有故。吕声明律在。律声明吕在（口传）又唯吕唯律在之。对扬唯律也声明口传（毕）
　　圣尊亲王后批之奥云
　　于时正平十二年下旬之候。于高野山遍照院记。猥不可及外见。穴贤穴贤。
　　沙门圣——（五十五）
　　明德元年八月上旬之顷书写了。秘藏秘藏。更更不可有外见者。
　　佛子光庆
　　正长二年仲春中旬之候。以密严院法印光庆御本书写之。佛子俊增
　　永享十二年林钟中旬顷。于慈心院以御本书写了。沙门俊庆
　　右博士图委细也。为曲节尤大切者乎。殊法亲王之御记亦为末代⿔镜。不可过之。凡于当寺声明一道不可不习练。敢以不可聊尔之旨肝要也。道者依人兴废。之隐秘。又可依机者也。斯一札骨目之间。重加笔之矣。
　　文明（丙申）长月中二日　法印俊庆
　　宝历二（壬申）年秋中二日　苾刍性善
　　又一本奥书
　　右本不虑令一见之间。任古本写留者也。比奥比奥。
　　弘治三年蕤宾二十五日　尧助（生二十三）
　　右延命院尧助御直笔之本。理性院僧正御所持之际。即令拜借。于醍醐行照坊奉誊写毕。
　　宝历十年庚辰五月五日
　　南京戒坛院音曲　沙门性善（八十五岁）书
　　宝历十一岁次（辛巳）春二月七日。师主所持之本书写毕。
　　悉昙末叶（智盖）

