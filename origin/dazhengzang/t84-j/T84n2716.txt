　　《大正藏》第84卷No.2716


　　音律菁花集
　　音律条条（随思出注之。不可有外见）
　　凡音调者。法尔之造作。自然之道理也。其色不见。其形无之。天然而在虚空之中。虽然随吟咏转变。应声韵去来。非人伦之所为。而又似人伦之所为。非有非无。阿字不生之理。五大遍法界之谓乎。尤通秘宗之内证。契真实之妙道者欤。委曲见先哲之抄记（矣）
　　一。十二律管事
　　乐书要录委细载之。以黄钟一越调之管为本。甲乙切之。其子细尤可秘之。宜见要录者也。大概别注之。所诠非耳根聪明之辈则不足为其器。不依管弦者。不依稽古辈生得事也。
　　吕律五音七声事
　　一。吕七声事（五音在此内）
　　乐书要录所立者。唯吕七声也。所谓宫商角变征征羽变宫也。以十二律管所吹显其音也。十二调子各成宫。互为成主伴也。定一调子之时。十二管之内七个之管相配七声。余五个管者号均外。不入调子之声也。以图示之
<PIC>T84085301.GIF</PIC>

　　一。律五音事
　　八卷藏（安然作）所立者唯律五音也。其外二个之音加之。所谓。宫。商。璎商。角。征羽。璎羽。也。是商羽之推上末音也。一调子中七个之管用之。五个管无名也。以图示之。
<PIC>T84085401.GIF</PIC>

　　吕律七声并用事
　　妙音院（大政大臣师长公）所立者。吕律共七声立之。所谓吕七声者如要录。就律七声宫商征羽者三流同之。商之所推上音号律角（八卷藏璎商）八卷藏所立之角号律变征。羽之所推上音号律变宫。仍十个之用意也。宫征。之次管号犯声。两管不入调子之音也。以图示之。
<PIC>T84085402.GIF</PIC>

　　右三流不同大概如此。号角音之管三流共各别之竹也。不可混乱之。对十二律委可决之。
　　于音曲四种不同事
　　一。唯吕曲
　　理趣经地（但从金刚手言以下律反音曲也）阿弥陀经（短声）三十二相等。五悔九方便同之。
　　一。唯律曲
　　佛赞　吉庆梵语　梵音　锡枝（三条）　伽陀等也。
　　一。半吕半律曲
　　理趣经劝请　回向　供养法（两界）　劝请　五大愿　五誓等。
　　一。变音曲
　　四智赞（梵汉）　吉庆汉语　以下大略变音也。秘赞等多以同之。凡于反音者。声明之秘奥音律之肝脑也。自他流既欲断绝。尤无念之次第也。于大原之声明。以音律沙汰号教相是也。彼流专相传之。
　　右音律四种不同事。于管弦音乐专有之。仍声明之道可同之。彼变音之次第委细可闻口传也。假令吕坪为一越调者。律坪者可为盘涉调。其故者。吕坪之征音推之。角音动之时。自然成盘涉调之律也。吕坪之羽音成律坪之宫。是则盘涉调也（余调准之）又立归吕声之时者如元。可还一越调也。但至此条者重重子细多之。达音调之人对十二律管可决之。专有口传。
　　一。变音调子次第事（七调子十二调子）
　　七调子略颂曰
　　双调·平调·上·黄调·下·一·盘涉·还双调·（云云）
　　十二调子三切连之
　　一越·盘涉·凫钟·胜·还一越·鸾镜·神仙·黄·龙吟·（下无）还鸾镜·平调·凤音·（上无）断金·双·还平调
　　已上变音三切结之
　　变音之沙汰者斯道之大事也。不可处聊尔云。口传云。练磨不容易者欤。吕坪之宫者。律坪之商·吕坪之商者律坪之角。吕坪之角者律坪之征。吕坪之征者律坪之羽。吕坪之羽者律坪之宫也。变音之时。吕律之五音迁变大都之样也。以十二律委校合时聊有参差之子细。然而少异也。宜闻口传。七调子变音者廉荒也。十二调子变音微细也。对十二律可知之
　　一。吕律五音替目事
　　吕宫（粗显由之）商（直）角（健）征（斜动之）羽（直也）律宫（直不由）商（推）角（直）征（由微细）羽（推）
　　两种五音顺逆吟咏声振可知也
　　一。吕七声事
　　变征角与征之间声也。变宫羽与宫之间之声也。两音随便宜推事适有之欤。
　　吕七声逆生。从上宫变宫羽征变征角商宫吟下也。以唱歌咏之。
　　上宫　反宫　羽　征　反征　角　商　宫
　　チ　　リ　ヤ　　ラ　リ　　ヤ　ラ　リ　　　<PIC>T84085403.GIF</PIC>
　　粗　少押　直　　动　少押　直　直　粗
　　（如此吟咏之。大概也）
　　已上五音七声音便声移依。或由。或不由。又推。又不推事适有之。然而本音定振舞。其位等自由不可错乱也。
<PIC>T84085501.GIF</PIC>

　　（以博士姿而定五音。节曲虽连续其体易知也）
　　一。空调子事（略颂曰）
　　双（宫）　一（羽）　黄　。二（羽征）　盘　。三（羽征角）　壹　。四（羽征角商）　平　。五（羽征角商宫）
　　假令当调下之宫声ヲ吟シ。其レヨリ逆ニ羽征角商宫吟シ下スニ。双调但羽被吟。黄钟羽征被吟。余调准之。人声依下声不及有之。上声不及亦有之。然而以大概示之。是先达之口决也。七调子者。十二调子者。以此故实。耳根聪ト利之人可搜知之。
　　十二调子与七声五音迁转图

<PIC>T84085502.GIF</PIC>
<PIC>T84085503.GIF</PIC>
<PIC>T84085504.GIF</PIC>

　　十二律管事（可切之次第等）
　　昔黄帝之时。庭前树上十二凤凰飞来鸣。其声微妙也。十二者雌雄也。仰伶伦令移彼声作十二管。今十二律是也。昆仑北嶰谷竹厚三分。穴亘三分。合口亘九分也。如此之竹长切九寸。此管黄。钟。之均一越调管也。以之为最初。甲乙切之。十一月者黄帝诞生之月也。依之为最初（云云）又阳员为九。仍以九寸为阳之始声（云云）以三分之损益切五下七上（口传有之）尤不容易者也
　　▲クワウシヨウ△
　　第一黄钟（一越调）寸法九寸之竹也（但当时和国之竹。其性柔而其音不定也。然间以音调为本切定者也。仍大略九寸余也）
　　次以黄钟之管为甲音。减三分之一为乙音寸法。六寸也（是又六寸余也）是林钟（黄钟调）管也。
　　次以林钟之管为甲音。增 三分之一为乙音寸法。八寸也（又八寸余欤。已下准之）是大簇（平调）管也。
　　次以大蔟之管为甲音。减三分之一为乙
　　▲ナンリヨ△
　　音寸法。任现量（假令五寸余欤）是南吕（盘涉调）管也。
　　次以南吕之管为甲音。增三分之一为乙
　　▲コヤン△
　　音寸法。任现量。是沽洗（龙吟调号下无）管也。
　　次以沽洗之管为甲音。减三分之一为乙音寸法。任现量。是应钟（凤音调号上无）管也。
　　次以应钟之管为甲音。增 三分之一为乙音寸法。任现量。是蕤宾（凫钟调）管也。
　　次以蕤宾之管为甲音。增 三分之一为乙音寸法。任现量。是大吕（鸾镜调）管也。
　　次以大吕之管为甲音减三分之一为乙音寸法。如现在。是夷则（断金调）管也。
　　次以夷则之管为甲音。增 三分之一为乙
　　▲カウシヨ●△
　　音寸法。如现在。是夹钟（胜绝调）管也。
　　次以夹钟之管为甲音。减三分之一为乙音寸法。如现在。是无射（神仙调）管也。
　　▲フエ△
　　次以无射之管为甲音。增 三分之一为乙音寸法。如现在。是仲吕（双调）管也。仲吕乙音者还最初。当黄钟之管也。
　　右十二之管甲乙损（减）益（增 ）之次第大概如此。所诠耳根聪明之仁以此口传可切定者也。和国竹寸法者不定也。音调为本。三分损益之法。五下七上之故实。非口传者辄难知者也。
　　变音事
　　凡于声明有四种曲。所谓其四种曲者。
　　唯宫（始段呗。梵呗等是也）　唯律（伽陀。吉庆。梵语　等是也）　半吕半律（三十二相。孔雀经等是也）　变音（四智。心略梵语。等也）
　　诵一之变音声明时。二之调子出来者也。其二调子相事。又有相属子细。假令双调吕平调。律平调吕上无调。律如此相并耳。
　　略颂云。·双调·平调·上·黄·下·一·盘沙还·双调（云云）
　　准双调·平调。·自余调子可思之。七调子变音如此。又有十二律变音。略颂任先德口传。以私案结。双·平·凤·断还·双调·黄·龙·鸾神还黄调·盘·凫·胜·一·还盘调·（云云）准七调子可知之。从声移于声时不相违声也（云云）
　　若欲决此事者。以笛吹双调。立吕之笋柱阁之。又吹平调立律笋柱。后搔鸣此二张𥬁时。更不可有相违显然事也。变音是声明之骨髓也。显密声明多是变音也。知人希于麟角也。宗源上人口传如此耳。本记云”
　　正应第二夹钟上旬候注之
　　金刚佛子玄庆
　　宗源上人者树下圣人乘愿房事也。住醍醐下树下庵。故号树下圣人也。玄庆声明传彼树下上人也。
　　于时元弘二年二月三日。自遍知院宫赐此书令书写了。随分声明道之秘书也。可秘（云云）

<PIC>T84085601.GIF</PIC>
<PIC>T84085602.GIF</PIC>

　　私云。墨五音吕。朱五音律也。是则吕与律变音。如今图者。律商吕宫相当也。虽然实律商吕反宫相当也。其子细以车转图可得意事也云云。
　　应永二十二年二月三十日书写了。违例之时分之间以外散散式也。后日改直者也。
　　成纯
　　宝历五（乙亥）年九月二十七日。以镰仓正觉院主尊照法印御本。于高野山往生院谷北室院中之会下书写之。
　　传灯大法师义雄真明
　　明和七（庚寅）年二月八日。以真明师御本书写之了。
　　义长智春
　　文化二（乙丑）季四月十六日。以尊师御本书写之了。
　　欢应贤周
　　文化八（辛未）年四月二十日。以右御本书写之了。
　　圆雄海善
　　于时文政四（巳）年三月。
　　宝幢院谷光明院尧智
　　天保第十（己亥）年十月朔日。尧智法印以本书写之。
　　千手院谷全光院孔道
<PIC>T84085701.GIF</PIC>
　　南无阿心敬礼
　　阿育王八万四千
　　释迦如来真身
　　舍利也宝塔婆
　　南无阿一心敬礼
　　第二遍变音　第三遍
　　阿育王八万四千
　　释迦如来真身、
　　第三遍变音
　　舍利也宝塔婆