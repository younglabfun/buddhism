No.2693
法华取要抄
　　
    扶桑沙门日莲述之

　　

    夫以月支西天汉土日本所渡来经论五千七千余卷。其中诸经论胜劣浅深难易先后。任自见办之者不及其分。随人依宗知之者纷纰其义。所谓华严宗云。一切经中此经第一。法相宗云。一切经中深密经第一。三论宗云。一切经中般若经第一。真言宗云。一切经中大日三部经第一。禅宗云或云。教内楞伽经第一。或云。首楞严经第一。或云。教外别传宗也。净土宗云。一切经中净土三部经入末法机教相应第一。俱舍宗成实宗律宗云。四阿含并律论佛说也。华严经法华经等非佛说外道经也。或云。或云。而彼彼宗宗元祖等杜顺·智俨·法藏·澄观·玄奘·慈恩·嘉祥·道朗·善无畏·金刚智·不空·道宣·鉴真·昙鸾·道绰·善导·达摩·慧贺等。此等三藏大师等皆圣人也贤人也。智齐日月德弥四海。其上各各依经律论。更互有证据。随王臣倾国土民仰之。末世偏学设加是人不致信用。虽尔来登宝山采取瓦石。步入栴檀怀取伊兰有恨悔。故舍万人谤猥加取舍。我门弟委细寻讨之。夫诸宗人师等或见旧译经论不见新译圣典。或见新译经论舍置旧译。或执着自宗曲随己义。注止愚见后代加添之。惊骚株杌寻求兔兽。智发圆扇仰见天月。舍非取理智人也。今舍置末论师。本人师邪义。专引见本经本论。五十余年诸经中。法华经第四法师品中已今当三字最第一也。诸论师诸人师定见此经文欤。虽然或狂相似经文。或执本师邪会。或恐王臣等归依欤。所谓金光明经是诸经之王。密严经一切经中胜。六波罗蜜经总持第一。大日经云何菩提。华严经能信是经最为难。般若经会入法性不见一事。大智度论般若波罗蜜最第一。涅槃论今日涅槃理等也。此等诸文相似法华经已今当三字文也。虽然或对当梵帝四天等诸经是诸经之王。或相对小乘经诸经中王或相对华严胜鬘等经一切经中胜。全相对五十余年大小权实显密诸经非是诸经之王之大王。所诠见所对办经经胜劣也。卧伏强敌始知见大力是也。其上诸经胜劣释尊一佛浅深也。全非加多宝分身助言。以私说勿混公事。诸经或对扬二乘凡夫演说小乘经。或对向文殊解脱月金刚萨埵等弘传菩萨全非地涌千界上行等。今法华经与相对诸经。超过一代二十种有之。其中最要有二。所谓三五二法也。三者三千尘点劫。诸经或明释尊因位或三祇。或动喻尘劫。或无量劫也。梵王云。此土自二十九劫已来知行主。第六天帝释四天王等以如是。释尊与梵王等。始知行先后诤论之。虽尔举一指降伏之已来。梵天倾头魔王合掌三界众生令归伏释尊是也。又诸佛因位与释尊因位纠明之。诸佛因位或三祇。或五劫等。释尊因位既三千尘点劫已来。娑婆世界一切众生结缘大士也。此世界六道一切众生。他土他菩萨有缘者一人无之。法华经云。尔时闻法者各在诸佛所等（云云）天台云。西方佛别缘异。故子义不成等（云云）妙乐云。弥陀释迦二佛既殊&circle;况宿昔缘别化道不同。结缘如生成熟如养。生养缘异父子不成等（云云）当世日本国一切众生待弥陀来迎者。譬如牛子含马乳瓦镜浮天月。又以果位论之者。诸佛如来或十劫百劫千劫已来过去佛也。教主释尊既五百尘点劫已来妙觉果满佛。大日如来阿弥陀如来药师如来等尽十方诸佛我等本师教主释尊所从等也。天月万浮是也。华严经十方台上毗卢遮那。大日经金刚顶经两界大日如来。宝塔品多宝如来左右胁也。例如世王两臣。此多宝佛寿量品教主释尊所从也。此土我等众生五百尘点劫已来教主释尊爱子也。依不孝失于今虽不觉知。不可似他方众生。有缘佛与结缘众生。譬如天月浮清水。无缘佛与众生。譬如聋者闻雷声盲者向日月。而或人师下释尊仰崇大日如来。或人师世尊无缘阿弥陀有缘也。或人师云。小乘释尊或华严经释尊。或法华经迹门释尊此等诸师并檀那等忘释尊取诸佛者。例如阿阇世太子杀频婆沙罗王背释尊付提婆达多也。二月十五日释尊御入灭日。乃至十二月十五日三界慈父御远忌也。诳善导法然永观等提婆达多定阿弥陀佛日毕。四月八日世尊御诞生日也。取药师佛毕。我慈父忌日替他佛孝养者欤如何。寿量品云。我亦为世父为治狂子故等（云云）天台大师云。本从此佛初发道心。亦从此佛住下退地。乃至犹如百川应须潮海。缘牵应生亦复如是等（云云）问曰。法华经为谁人说之乎。答曰。自方便品至于人记品八品有二意。自上向下次第读之。第一菩萨第二二乘第三凡夫也。自安乐行劝持提婆宝塔法师逆次读之。以灭后众生为本在世众生傍也。以灭后论之。正法一千年像法一千年傍也。以末法为正。末法中以日莲为正也。问曰。其证据如何。答曰。况灭度后文是也。疑云。日莲为正正文如何。答云。有诸无痴人恶口骂詈等及加刀杖者等（云云）问云。自赞如何。答曰。喜余身故难堪自赞也。问曰本门心如何。答曰。于本门有二心。一涌出品略开近显远前四味并迹门诸众为令脱也。二涌出品动执生疑一半并寿量品分别功德品半品。已上一品二半名广开近显远。一向为灭后也。问曰。略开近显远心如何。答曰。文殊弥勒等诸大菩萨。梵天帝日月众星龙王等。初成道时至般若经已来一人非释尊御弟子。此等菩萨天人初成道时。佛未说法已前住不思议解脱演说我与别圆二教。释尊其后宣说阿含方等般若。虽然全非此等诸人得分。既知别圆二教藏通又胜兼劣是也。委细论之。或释尊师匠欤。善知识是也。非随释尊。来至法华经迹门八品。始闻未闻之法此等人人成弟子。舍利弗目连等自鹿苑已来初发心弟子也。虽然许权法。来至法华经授与实法。法华经本门来至略开近显远。自华严大菩萨二乘大梵天帝释日月四天龙王等位邻妙觉。又入妙觉位也。若尔者今我等向天见之生身妙觉佛居本位利益众生是也。问曰。为谁人演说广开近显远寿量品乎。答曰。寿量品一品二半自始至于终正为灭后众生。灭后之中末法今时日莲等为也。疑云。此法门前代未闻之。经文有之乎。答曰。予智不超前贤设虽引经文谁人信之。𠯴和啼泣。伍子助悲伤是也。虽然略开近显远动执生疑之文云。然诸新发意菩萨于佛灭后若闻是语或不信受而起破法罪业因缘等（云云）文心者不说寿量品者末代凡夫皆堕恶道等也。寿量品云。是好良药今留在此等（云云）
文心者上似说过去事样。以此文案之以灭后为本。先引先例也。分别功德品云。恶世末法时等（云云）神力品云。以佛灭度后能持是经故。诸佛皆欢喜现无量神力等（云云）药王品云。我灭度后后五百岁中。广宣流布于阎浮提无令断绝等（云云）又云。此经则为阎浮提人病之良药等（云云）涅槃经云。譬如七子父母非不平等。然于病者心则偏重等（云云）七子之中第一第二一阐提谤法众生也。诸病之中谤法华经第一重病也。诸药之中南无妙法莲华经第一良药也。此一阎浮提纵广七千由善那。八万国有之。正像二千年之间未广宣流布。法华经当当世不令流布者。释尊大忘语佛。多宝佛证明同苞沫。十方分身佛助舌如芭蕉。疑云。多宝证明十方助舌地涌涌出此等为谁人乎。答曰。世间情云。为在世。日莲云。舍利弗目犍等以现在论之智慧第一神通第一大圣也。以过去论之金龙陀佛青龙陀佛也。以未来论之华光如来。以灵山论之三惑顿尽大菩萨。以本论之内秘外现古菩萨也。文殊弥勒等大菩萨过去古佛现在应生。梵帝日月四天等初成已前大圣也。其上前四味四教一言觉之。佛在世于一人无痴者无之。为晴谁人疑多宝佛借证明。诸佛出舌召地涌菩萨乎。方方以无谓事也。随经文况灭度后令法久住等（云云）以此等经文案之。偏为我等。随天台大师指当世云。后五百岁远沾妙道。传教大师记当世云。正像稍过已末法太有近等（云云）末法太有近五字我世非法华经流布世云释也。问云。如来灭后二千余年。龙树天亲天台传教所残秘法何物乎。答曰。本门本尊与戒坛与题目五字也。问曰。正像等何不弘通乎。答曰。正像弘通之。小乘权大乘迹门法门一时可灭尽也。问曰。灭尽佛法之法何弘通之乎。答曰。于末法者小权实显密共有教无得道。一阎浮提皆为谤法毕。为逆缘但限妙法莲华经五字耳。例如不轻品。我门弟顺缘日本国逆缘也。疑云。何舍广略取要乎。答曰。玄奘三藏舍略好广。四十卷大品经成六百卷。罗什三藏舍广好略。千卷大论成百卷。日莲舍广略好肝要。所谓上行菩萨所传妙法莲华经五字也。九包渊之相马之法略玄黄取骏逸吏陶林之讲经舍细科取元意等（云云）佛既入宝塔二佛并座。分身来集召出地涌取肝要当末代授与五字当世不可有异义。疑云。今世流布此法者先相有之乎。答曰。法华经如是相乃至本末究竟等（云云）天台云。挂知虫喜事来。鸣鳱鹊客人来。小事犹以如是。何况大事（取意）问曰。若尔者其相有之乎。答曰。去正嘉年中大地震。文永大彗星。自其已后于今种种大天变地夭此等此先相也。仁王经七难二十九难无量难。金光明经大集经守护经药师经等诸经所举诸难皆有之。但所无二三四五日出大难也。而今年佐渡国土民口云。今年正月二十三日申时西方二日出现。或云。三日出现等（云云）二月五日东方明星二并出。其中间三寸计等（云云）
　　此大难日本国先代未有之欤。最胜王经王法正论品云。变化流星堕二日俱时出。他方怨贼来国人遭丧乱等（云云）首楞严经云。或见二日或见两月等。药师经云。日月薄蚀难等（云云）金光明经云。彗星数出两日并现薄蚀无恒。大集经云。佛法实隐没乃至日月不现明等。仁王经云。日月失度时节返逆。或赤日出黑日出。二三四五日出。或日蚀无光。或日轮一重二三四五重轮现等（云云）
　　此日月等难。七难二十九难无量诸难之中第一大恶难也。问曰。此等大中小诸难因何起之乎。答曰。最胜王经云。见行非法者当生于爱敬。于行善法人苦楚而治罚等（云云）
　　法华经云。涅槃经云。金光明经云。由爱敬恶人治罚善人故。星宿及风雨皆不以时行等（云云）大集经云。佛法实隐没。乃至如是不善业恶王恶比丘毁坏我正法等。仁王经云。圣人去时七难必起等。又云。非法非律系缚比丘如狱囚法。当尔之时法灭不久等。又云。诸恶比丘多求名利。于国王太子王子前自说破佛法因缘破国因缘。其王不别信听此语等（云云）
　　赍此等明镜引向当时日本国。浮于天地宛如符契。有眼我门弟见之。当知此国有恶比丘等。向天子王子将军等企谗诉失圣人世也。问曰。
　　弗舍密多罗王会昌天子守屋等灭失月支真旦日本佛法。杀害提婆菩萨师子尊者等。其时何不出此大难乎。答曰。灾难随人可有大小。
　　正像二千年之间恶王恶比丘等或用外道或语道士或信邪神。灭失佛法似大其科尚浅欤。今当世恶王恶比丘灭失佛法。以小打大以权失实。削人心不失身。不烧尽寺塔自然丧之。其失超过前代也。我门弟见之信用法华经。瞋目向镜天瞋人有失也。二日并出一国并二国相也。王与王斗诤也。星犯日月臣犯王相也。日与日竞出四天下一同诤论也。明星并出太子与太子诤论也。如是乱国土后出现上行等圣人。本门三法门建立之。一四天四海一同妙法莲华经广宣流布无疑者欤



