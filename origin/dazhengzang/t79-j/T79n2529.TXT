　　《大正藏》第79卷No.2529
No. 2529
十八道口决（弘长元年六月十六日于醍醐寺报恩院传授始之）


　　御口决云。小野次第有二。一石山御作。二延命院造也。今本是也。又传授作法。故僧正口云。先洒水涂香备机师前置之。师取香涂手腕。护身法等如常。次加持香水自身及弟子身洒之。次我胸观.字。弟子胸想.字。即师资如次观大日金萨（云云）私云。是拟铁塔受法之仪式欤。又御口云。中古以来不用洒水涂香。护身法并观念用之。又小野僧正大师御影御前。聊启白之后授之给。人寻申子细。答。拟受明灌顶给。又受明灌顶。授之。后十八道等可许之（受明灌顶印明在别）私云。十八道仪轨云。从师获灌顶。既蒙印可已。不久当成就。弟子具此相方可为传授（矣）此文。灌顶者弟子受明灌顶欤。师传法灌顶欤。但准弟子具此相文。可谓弟子灌顶（矣）（御口云。里书云。此处师灌顶事不可有沙汰欤。文不见故也）。
　　先房中作法。御口决云。至隐处洗手漱口等。皆有作法（印言在别）虽然近来必不用欤。着净衣等作法必可用之。先左手持衣。右手结小三古印（以空押小甲余三指开立也）诵.字。加持三反。然后着之。次取袈裟加持如先。然后悬之。次或立或座。净三业三部被甲如常。次住萨埵威仪。胸观.字（次第心者胸也。御口云。悉无トヨム也）观成萨埵身。想足踏莲花。意怀慈悲。渐步到堂门前。右手三度弹指。诵.三反。次开门户入堂内。两眼观..。以此净眼。可观见道场内本有诸佛也。住萨埵威仪者。重仰云。故僧正口传云。两手金拳左安腰。右仰安胸临堂门也。虽然近来不然也。又仰云。此流金拳地水火三指握之。大指少屈。以指头押火屈侧。屈风指立大指甲上也。自下皆准之。
　　次普礼。御口云。上古数珠悬左风空间。寄右掌作金掌。诵明作礼也。近来不然。折珠诵明作礼（三度作之）晴时（右扇左持珠）到礼盘下。蹲踞。先扇置磬台礼盘间。次以右手取香吕（但无香吕箱之时。香吕有左机。仍以左手取之）次香吕移左手。杵珠取具。右手香吕柄钩所取。脐程安之。三度礼。次置香吕（左右准前）重仰云。凡诸事折念珠事。三井觉融僧正折始之。以前不折之也。自下折珠事准知（文）。
　　次着座。御口决云。结跏半跏虽俱举。近来多就半跏也。左下右上两足间。或小袖或帷等隔之肤不合也。聊可生爱着心故。但衣不隔之。可覆足上故。若晴时登礼盘。先上右足。次左足引上半跏。自或施主或上腊方可登也。次着座毕。阿伽器等少少押直。次数珠少折（不高声也）母珠左头指腹方当之。弟子掌中引遣。即缠头指已下四指（或三匝或五匝不用四匝六匝）右手置左掌。弟子引悬盘上。左机置之。晴时左手乍持杵缠珠等如前。念珠香吕间置杵也。
　　次普礼御口传云。作合掌诵明三反。御记云。先师云。凡结印时。其臂极忿恶。极身副见苦。可相计。但印上下可依印欤。上胸程下脐程也。仁和寺等不用此普礼。醍醐不用之人。颇无其谓。祖师制作两界十八道等次第。坛前普礼之外。已有着座普礼。何不用之哉。但晴义以见闻为先。异样法则略之欤寻云。十指交叉有何故乎。答。高尾口决云。此归命合掌相叉意者。此十指者为十波罗蜜十法界（矣）大日经疏第三云。左手是三昧义。右手是般若义。十指是十波罗蜜满足义（矣）古师口决云。理智冥合定惠和合故（云云）。
　　次涂香。御口云。先以右风空开香器盖。随便置之。大旨器前方也。次以右风空取香置左掌。三度移之涂手臂三反。晴时以左手开盖取香等事作之。如本之时回右手无骨之故也。
　　次三密观。御口云。莲掌者常虚合圆样作之。三宝院大僧正正传。二中指端少开（矣）此中观想意思惟未必诵文。但初心行者诵文又善（矣）凡一切观想准之。
　　次净三业。印相印处如说文（矣）秘藏记云。净吾三业者。他众生三业俱时清净故。曰净三业真言（矣）高尾口决云。此真言有十六字。是则十六诸尊也。此十六诸尊。与一切十方诸尊相涉入。是即礼法也（矣）。
　　次佛部。印相如说文明三反。御口决云。此印佛顶形也。或佛金身形也。故为佛部印欤。
　　次莲花部。如说文明三反。御口决云。开敷莲形也。故为莲花部印（矣）。
　　次金刚部（如说文。但以左小腹。叉右大侧。前方准之）御口决云。两手水火风三指少开如三古杵形。三古杵即金刚故为金刚部印（矣）。
　　次被甲（如说文。口云。随印五处明各一反合五反）御口云。此印甲形也。故云被甲印（矣）寻云。净三业三部被甲示何义乎。答。御口云。净三业三部自行。被甲化他。或净三业自行。三部被甲化他（云云）疑云。莲花部云令人乐开说法自在。是化他也。被甲云证无上菩提。岂非自行乎。答。私会云。自证菩提中妙观察智。有说法断疑功。故云尔欤。又被甲证菩提者。化功归已意欤。里书（已下僧正御房自笔）云。莲花部说法自在等者。印言功能也。行者依此三密功力。获得无碍辨才之功德也。然非必对他之说法等欤。又被甲证菩提等者。先被甲护身者果后方便也。成佛得果以后任本誓悲愿。被大悲大慈甲胄。入生死大海。自在令度群类也。今证菩提者。此印言等功力也。此三密能修行者所得功德也。凡一座行法间。妙觉果满顿证顿极。非一度。非二度。虽然实证以前。犹是凡地也。因位也。今虽表果后行相。犹只举因修之功力也。可云欤。一义云。烦恼业苦不染着身。离诸恶趣苦。证无上菩提者。果后时。令其所度众生获得如是之功德义欤。犹犹可寻欤（私云。巳上里书。是抄记后入见参时。被加里书了。此流肝心尤在斯欤）私更加一解云。如次体相用次第也。体是总体故。三部统摄为一印言净三业是也。相差别故三部印言各别举之。慈悲后得智所起故属用。或应化所起故云用（矣）。
　　次加持香水。印相如说文（矣）御口决云。先以右风空覆香器盖。次开水器盖置香器盖迹。即其手便取念珠母珠移左手。右手作小三古印（此印有四样。一空押风甲二押火甲。三押水甲。四押地甲。今依第四说也）口随诵明（用阿密利帝明）印向器方。不回直加持二十一反（加持者。印上下如打势也）左手左股上二三寸计举安之记数。次加持毕。先以右手左手珠母珠许引返。次以右手取散杖入水。先逆搅水诵.二十一反（观.字烧净尘垢矣）次顺搅水。诵.二十一反.字流出乳水矣）诵.时左手二十一反珠反记数（矣）次器端三度叩（不合拍子）胸程散杖未上持之。先顺三反回（观洒十方）次上下合三度许转（观洒自身并供具等）又水入。如是三度毕。散杖置本所。其手使可覆盖也。又晴时以左手覆开置。即其手便取杵及念珠移右手。杵端器方向加持如先。左手如先。次加持毕。珠引反如先。次左取散杖右杵取替入水。加持并散洒如先。散洒毕散杖又左杵取替。左可置覆盖（如前）私云。从东北角散之者。丑寅两部不二方故。真言以不二为本。故丑寅为始。生佛不二即身成佛表示也。后夜成道可思之寻云。洒水入香有何故乎。答。大师御释云。水有清净义无遍至义香无清净义有遍至义。二合故具遍净二义也（取意）。
　　问云。胁机置水香珠次第如何。答。佛方为始。行者方为终。水香珠次第也。御口云。机正中正直可置之。然少シスチカヘテ置之。为易取散杖欤。

<PIC>T79006301.GIF</PIC>

　 私云。水香珠次第。是定戒惠次第也。水香当定戒下注之。可知之。珠明记数故配惠也。广泽戒定惠次第置之（二次第所由更问）。
　　次加持供物。御口决云。先卷珠置机右手作小三古印。逆顺各三反旋转。明逆顺各三反。明.......明也。左金拳安左胁。又晴时左乍持珠金拳安左腰。以右手杵脐上程逆顺加持之。重意云。顺从左回右逆翻之。又从右旋左云顺。逆反之。两说虽异。指端向上向下不同。实顺逆不可违（矣）但今依初说（矣）。
　　次.字观。金刚合掌。御口决云。金掌有二。一十指初节交叉。二两掌平合如坚实合掌。今用初说（矣）。总论之有十二合掌（矣）十指交叉十法界圆融。十真如无碍义也。观中顶上心中坛中地下者。御口云。顶上.字下至无间。心中.字上至有顶。竖遍三界也。坛中地下.字横遍十方观之。又顶上身中正报身心坛中地下依报坛地也。
    次净地（合掌）次观佛（合掌）观中犹如胡麻者。御口云。有二说。一各油遍胡麻中。喻遍空诸佛也。二遍空诸佛数多比胡麻也。故胜佛顶轨云。观虚空中。无数诸佛。犹如大地满成胡麻。不可称数（矣）（或形相微细ナルヲ比胡麻也。私云。初义大疏中出欤。彼云。如胡麻中油无空隙所云云。后义观自在仪轨出タリ。彼云。观空界遍满其中有。如来形大如胡麻相好周备文。又私云。加一义云。遍空诸佛○以上异本）又云。诵遍照明者私云。密严上人云。.字与.字是同大日种子也。故.....。与.....者。上下差别而已（矣）又历然见诸佛者。御口云。此流礼几世无汉音读之。
　　次金刚起（印相如说文）但。御口云。二地钩结进力端合。三度举之。明三反。私云。此流金拳者。空少屈押火屈侧。不同广泽以火握空甲也。
　　次普礼（印相如说文）若晴时自.字观至普礼。袖中胸下程作之欤。
　　次启白事由。御口云。开白时先左手取胁机珠。次取具香吕（若有香吕箱。以右手取之。后移左手）金二丁（初一丁惊十方诸佛。后一丁惊众会义。或初一惊佛。后一惊施主也。此常传也）。
    表白词云（僧正房御自笔被加也）敬白真言教主大日如来（乃至）平等利益（云云）（表白别在之）后后时无表白时。用令法久住利益人天句。其词云。为令法久住利益人天护持佛子悉地圆满（摩伽毗卢遮那宝号丁观自在菩萨丁金刚手菩萨丁）御口云。醍醐寺流。唯用摩诃毗卢遮那金一打。三打是仁和寺流样也。然此流今用三丁。是觉洞院时始之。受宽遍僧正说。尔以来依仁和（矣）其故大日·观音·金刚萨三打。如次惊佛莲金三部诸尊义胜故。
    问。若尔者金刚部佛部尊为本尊时。应如此耶。答。御口随在何尊。此三种宝号全无相违（矣）。
　　次神分。其词云。抑三密修行之处。灭罪生善之砌。法味餐受为。定降临影向给等（云云）（此句是表白有时神分样也）无表白时。奉始外金刚部金刚天等。三界所有天王天众已下用之。何时一切神分般若心经云金一打之。后置香吕（若胁机置以左置之。若有香吕箱以右置之。箱坐右故以右置之）次持念珠（晴时杵又持加之也）大般若经名等金打之（神分次第别有之）次祈愿（次第别有之）御口决云。此流习祈愿仰欤真言教主等。祈精句唱之时。自行折念珠唱之。晴时心中唯唱祈精句。不折珠也。仁和寺劝修寺折之欤。
　　次五悔。御口云。念珠悬左腕作金掌。自一切恭敬至三摩耶戒言。同印诵之。但晴时置杵而珠悬左。余流乍合掌持杵欤。
　　次发愿。御口云。先悬左手念珠。左掌取直持之（或三匝盘持之随宜。但不取香吕）金一打。次唱发愿及五大愿文。若晴时用劝请故。取杵香吕不打金。而唱劝请等文。
　　次五大愿。问。四弘愿中有烦恼断句。何五大愿中除之乎。答。御口云。初度众生句中含烦恼断义也。问。四弘愿中虽有此句别立之。五大愿何摄初句乎答。又仰云。显乘是心外谈故。向心外众生。施化他行故。度众生句外。立烦恼断句（文）真言是心内故。心中所有无尽烦恼。即一切众生故。度众生即断烦恼也。故桧尾口决云。此大悲弘誓常途义。约外众生为言。今意约内为言也。意云。真言众生无边等者。众生者是内心烦恼也。内心烦恼清净。已随烦恼数。诸佛显现。是名为约内心众生无遍誓愿度等（矣）（里书云。私捡云。释论第十立五悔。悔中释本论救拔一切苦恼众生文云。对治一切烦恼业障海文。此文既众生云烦恼也）私加一解云。此教谈即事而真故。菩提无上句摄彼欤。
　　次普供养。御口决云。先珠悬左腕。二手合掌。二风作宝形。二空并立而诵明唱偈。次珠取直金一打。其后卷珠置机（矣）又说五大愿终置珠。结诵普供养印明毕。又取珠金（一丁）置珠也。二说中前义为胜。此流样也。印明等在后者。摩尼供印明并偈也。
　　次大金刚轮（印相如说文）御口决云。缠二风二火少作圆形。二大指头少入内也。重仰云。轮有八辐十二辐千辐等。而今印形随在何轮表一辐形。二火交缠二风上表一辐形也。二大并立是轮齐也。越法等重罪者越三昧重罪欤。
　　次金刚撅（印相如说文）。御口决云。空风各头相拄。是独𦙶形。云如金刚杵是意也。印向下以二空头三印地。是至金轮际成不坏界义。私云。仪轨右水火端入内。次第右水火端出外。二说中御口决就次第（矣）问。空风相跓表杵形。二地柱立示何义乎。答。仰云。金刚智虚空藏记云。地坚为性。风轮坚密故柱立也。水火二大软弱故绞合也（正文可见）私云。以风空独古杵加持时。为显成金刚不坏地。二地柱立表不坏义也。
　　次金刚墙（印相如说文）仪轨云。准前地界。开二大指竖之。侧如墙形（矣）御口决云。方结分际可任行者意乐。故云随心大小也。故圆城寺八卷次第云。或大千界。或一四天下。或南州。或日本。或一房等皆得（取意）此中一坊为胜。顺末代众生心故。又一坊中法界笼故（云云）问。若尔前地结又可随心大小乎。答。可尔。故仪轨云。随意大小摽心。即成坚固地界（矣）。
　　次道场观。御口决云。住如来拳印。冥目静心思惟。未必诵文（矣）。说文云。左手作莲花拳。右手作金刚拳。以右拳小指握左拳大指初分（文）。御口决云。莲花拳者地水火风四指。握之以空腹押风屈侧（又云胎拳也）金刚拳者如上注之。私云。胎拳仁和醍醐全同金拳少异。彼流以火握空甲。屈风着立空节间也。重仰云。此印合胎金二拳。显理智冥合两部不二义也（云云）私云金重胎。如次天地果因表示欤。谓地上有天。因行上立果德故。寻云。拳有几种乎。答。御口决云。有五种拳。一金刚拳。二莲花拳。三如来拳（已上三拳如先）四内缚拳（常内缚印也）五外缚拳（常外缚印也）又具忿怒拳成六种也（忿怒拳者水火握空少屈押火侧。地风各偃深钩地风端。如次当水火第二节侧程矣）观中金刚宝莲者。御口决云。此尊三摩耶形也。金刚者八辐金轮。宝者宝幢。莲者莲花也。如上种子...三字逆次配之。..为莲宝种子可知。.为轮种子。高尾曼荼罗中有之。又重仰云。此尊最深秘事。谓青莲花上宝幢。宝幢上红莲花。莲花上八幅金轮。金轮上三辨如意宝珠。深义更问（里书云。如意轮仪轨云。金智法界自性体。住于金刚莲即变及其宝莲为真多菩萨手持如意宝矣）六臂身金色等者金智轨文也。文云。六臂身金色皆想于自身顶髻宝庄严冠坐自在王住于说法相（矣）御口决云。自在王坐住说法相可训也。意云。自在王者阿弥陀。名观自在王如来故。观音顶上载本师阿弥陀故云然也。身流出千光明等者。同如意轮仪轨云。行者如是观坐。于满月轮中。身流出千光明。顷背圆光。复想心月轮亦有宝莲花（矣）右第一手等者。同仪轨云。第一手思惟愍念有情故。第二持如意宝。能满一切希愿。第三持念珠。为度傍生苦。左第一手按光明山。成就无倾动。第二持莲手能净诸非法。第三持轮手能转无上法。六臂广博体能游于六道。以大悲方便断诸有情苦。御口决云。思惟手愍念一切众生之形也。依此慈悲心。为令利安众生。出生福智二严也。福者右第二如意手。智者左第三持轮手也。如意生珍宝故为福。金轮有摧破功故类智也。又御口决云。次第左第一手按山者按光明山也。光明山者补陀落山。彼山林木等皆有光明故。云光明山也。八大观音者。大本如意轮经云。圆满意愿明王菩萨（一）白衣观自在（二）一髻罗刹女（三）四面观音（四）马头罗刹（五）毗俱胝（六）大势至（七）陀罗观音八也（云云）。已上经意圆满意愿者。本尊如意轮欤。而或人云。圆满意愿者圣观音也。四面者不空罥索也（云云）此两说皆谬说也。今轨心圆满意愿者如意轮也。意愿如意义同故。以四面称罥索。又以不可。彼无四面故。又说云。如意轮观自在得大势多罗毗俱胝白处一髻罗刹马头（云云）已上出小野一切明集也。又说云。不空罥索毗俱胝十一面马头忿怒剑如意轮不空剑一髻罗刹（云云）已上以仪轨手迹本写之。又莲花部等者。观音莲花部尊故。眷属又莲花部也。问。仁和寺流以大日为本尊。何今如意轮为本尊乎。答。御口决云。为利益五浊恶世众生。此尊殊超余尊也。故仪轨云。此大悲仪轨不着日。及宿时食及澡浴若净与不净。常应不间断。远离于散乱（矣）故尊师如意轮垂迹。留形于山上之云。镇守观自在应现。浮影于山下之水。皆是济度群生之秘计。利益众生之方便而已。依之尊师作持宝金刚次第。石山内供延命院上纲。同就此尊作十八道次第。良有所以也。重仰云。故僧正奉问如意轮功德时。僧正御答云。金智仪轨云。持宝莲胜幢幢中出妙声。谁有薄福者当满一切愿（矣）可思之（云云）。
    真言唵步欠者御口云。三归真言也。七处各一遍合七反也。依此真言加持。反秽土草庵。成广博严净佛刹也。施饿鬼轨等。名净土反真言。故道场观用之也（此两行御披览时被加之）。
　　次大虚空藏。文云。二手二中指右押左。外相叉·着手背。二头指相戚如宝形。即成宝珠（矣）。御口决云。地水立合二空并立也。重仰云。二风表宝珠地水等表幢也。私云。十八轨中此名普通供养印言也。总供养义欤。文云。由诵此真言故。所想供养具真实无异。一切圣众皆得受用（矣）。
　　次小金刚轮。御口云。二手金拳二地二风钩结。先胸下程印面仰顺竖。三反回转。印五处之心也（明各一反）次印面反外。各左右三反许旋转。印虚空身前坛上本尊供物之意也。明各一反。次反内聊指口方指举样散印（是晴义也。自行时如说可加持也。此注御自笔也）里仰云。二地二风表地水火风四大种。余指屈表轮坛也。谓轮坛四边置四大种护者。金界根本会曼荼罗可思之。余指有中间可思之。或人问云。小金刚轮大金刚轮大小义如何。答。御口决云。古来未决辄难决之。虽然且述一义者。大金刚轮补阙。通依正二报。所以通补发言吐气。起心动念。轮坛等阙分故云大也。小金刚轮但补轮坛阙分故。局依报也。故今文由此加持成诸轮坛曼荼罗（矣）故云小也。以印收口者。御口决云。帝释宫云口也。彼天善法堂有两部曼荼罗并显密教文。天福力所聚集也。归入彼堂内曼荼罗故。云收口也。又深秘义云。行者口为入门。归入心中本有曼荼罗义也。
　　次宝车辂（印相如说文）御口云。三大向外拨去。三度明各一反。问。车（并）舆俱迎客乘物也。何必用宝车乎。答。御口云。车轮虽回转屋形不动。似众生依业烦恼等虽回转。佛性体不转变故用车也。舆无此义之故。
　　次请车辂（印相如前）二大向身。三度召之。明各一反。
　　次召请（印相如说文）御口云。大指三度来去。明各一反。问。请车召请等何异乎。答。御口云。前请车时道场空中来住。今召请坛上召请。后四明坛上本尊引入。冥会义也。重意云。召请十方诸佛。报身坛上木像等。应身前道场观种三羯转成佛法身也。谓十方报身召入坛上应身。此报应不二身冥会。观成法身。成三身一体本尊也。此本尊行者。入我我入时。生佛不二而成即身成佛义（文）。
　　次四明（印相如说文）御口云。诵弱进力俱钩诵.。合指面诵.。钩结诵.。合腕振之也。秘藏记云。四明者钩索锁铃。钩召。索引入。锁坚住。铃欢喜（矣）。
　　次拍掌。文云。以二手二度拍掌（矣）御口云。先伸两手。各屈大指初[/卽] 横掌中。二掌相向当胸程。如旋鞠三度为舞仪。伸大指付风侧三度拍掌也（他流掌面向身如缠物而手合后拍掌。此流不然也）三度拍掌觉洞院有二说。或初二相续打之。或后二相续打之。今取初说也。又拍掌有除障惊觉欢喜义。今欢喜义也。故云令圣众欢喜也。
　　次马头。御口决云。二手虚合屈风水。入掌内背合。二空并立。不着二风。如口形。左右各三度旋转。明顺逆各一反。仪轨云。一切诸魔见此印已。退散驰走（矣）。
　　次金刚网（印相如说文）御口云。印面向下三度旋转。明各一反。
　　次金刚炎（轨名火院密逢印）印相如说文。但印面向身开散。八指少出外掌（矣）随转明各一反。
　　次大三昧耶（印相如说文）随转明各一反。重仰云。此前火院外。又以三古杵。成大结界也。
　　次献阏伽。御口云。右手五指开散掌面向下。以空火（或用风空坛障取恶）如握火碗端。熏香烟顺三匝。移置左掌上。右作小三古印。诵.直如属器。加持三匝（加持如打势不同余流旋转也）次寄右手作阏伽印（印相如说文似饮食印）捧持诵明并偈。及观想毕。次右以火风空取器端（空器内火风外）香水三度滴盘上。次又以右空火取之。还置本处（矣）。御记云。诸供胸程加持。两手合时聊指举也。我身聊可为揖仪也（文）又晴时熏香烟。如绳结回转用三匠也（终始.）又滴香水初一度滴一滴。后少长滴之。拟二度或拟四度也。御记云。金界五度胎并别行三度也（矣）又御口云。金五度表五部。胎三度表三部也。十八道三度也。重仰云。阏伽器表忉利天欢喜苑浴池。彼池有四色莲花庄严池。今拟彼入花也。
　　次莲花座（印相如印文）御口云。指开立令指端少屈也。
　　十八道御口决上卷毕。
　　御请来录云。授我以发菩提心戒。许我以入灌顶道场。沐受明灌顶再三。受阿阇梨位一度也（文）。

十八道面受口决钞

　　次振铃（御口云。不依次第。就大师薄双纸等作法行之）御口云。先以右手取杵（诵杵言也）次以头指覆铃右一古上。火以下三指并大指取具杵（取时努努不鸣铃也。又以中指中古头覆。中指左右各二指取样虽有之。不用之也）次胸下边铃移左手按腰。次右掌仰杵抽掷三度（随举杵诵.各一反。离掌少举之）次举杵前上持之逆三转（慈救咒一反）顺三转（同咒一反）加持身五处。此所五处次虚空必可用之。口失念不云之欤（御自笔被入之）。
　　五处（同咒一反。御记云。第三度杵少举虚空三转云云。御口御记二说欤）次以杵当右乳下。翻拳向外。不纵不横安之。次铃当左耳五度振之。次胸三度。次额二度（铃言诵五三二反程为度数也）次十遍后又诵二三反振之。何罗何罗河振终也（御记云。左腹边振始。上振举左乳上程暂振。右方振上样又本腹方振下毕。毕时殊急振闻恶。聊早振毕矣。又御口云。明十二三反。不急不绥诵程。振长短神妙也）次铃如本安腰。以杵加持五处（慈救咒一反。御口云。又杵胸程顺竖回。此五处加持意）次右杵如本取具还置本处（先铃次杵也）。问。何故用五三二反度数乎。答。御口云。中院口传（真然）云。耳五度表五智。胸三度表三解脱（空无相无愿也）额二度表理智法身。问。何三处用乎。答。同口云。三处表三点也。如次般若（五智）解脱（如名）法身（如名）也。问。何故耳为始额为终耶。答。御口云。铃声说法义也。惊觉长眠故。先当耳振之。或惊觉诸佛义也。法身最顶故当额也。又重仰云。故僧正无量寿法奉授后鸟羽院。之次。蒙御寻云。振铃终或同时用杵加持。或后用之。二说胜劣如何。僧正临时申御答云。铃杵真言既别。同时如何诵两咒乎。故此流加持后用被申。院被闻食有御感随喜赞叹（云云）御口云。杵加持诵慈救咒。深秘义也。打任取杵可诵咒也。又寻云。三度抽掷何标示耶。答。御口云。三地超越义也。三地者一信解行地（初地）二胜解行地（第八地）。三如来地（等妙觉位也）已上注法三宫御传也。仁王经陀罗尼释云。金刚铃者表般若波罗蜜。振铃惊悟愚昧异生。一闻铃音觉悟般若波罗蜜。显名摧一切魔菩萨（矣）。
　　次五供养（又云理供）涂香（印相如说文）御口云。屈大指横掌内（矣）垂下一度明一反。此流随在何印。伸五指印皆屈大指横掌也。与愿施无畏等类是也。前后准之。重仰云。渐垂下势是香涂佛身义也。
　　花鬘。印相如说文但空离立者。御口云。空开各着二风侧也。重仰云。二空二风作圆形花鬘轮也。地水火交叉轮中庄严花也。烧香。印如说文也。御口云。二空不付掌少离掌伸之。重仰云。火已下皆立拟烟也。
　　饮食。印相如说文。前文者上方也。重仰云。此印饮食器形也。谓钵印也。
　　灯明。印相如说文。御口云。最秘传云。风钩立穬麦计离火。其故火所必有风。故火背立风。虽然风逼近火。火即灭故少离立。左金拳安腰自下准之。
　　次坛上供具（亦云事供）。
　　涂香。作法准前阏伽知之。但供养明诵.为异。又涂香以后无滴水（矣）颇勿论也（御自笔可被正之欤）又说加持之时。用.阿弥....明前后又然也。取垸熏香烟置左手。以右加持如前阏伽器。次作阏伽印。捧持诵.一字（供养明也）然后返置本处（矣）。问。涂香敷花盛香事何。答。或云。法花经云。应以青莲花盛满抹香（矣）此意也。时花准涂香作之。但供养明后以右大头等。取花投坛上三度。问。妙花用榓有何故。乎。答。御口云。榓似青莲花叶故。拟彼用之。青莲唯在天竺。唐土日本无之。故用榓也。又榓有随分之香气也。问。何必四色莲中用青莲乎。答。非必用青莲花。榓似青莲。且出青莲花许也（御自笔被入之也）。问。投花有何故乎。答。妙花布地意欤。诸佛会供花必散之也（御自笔被入之）问。三度投之有何故乎。答御仰云。供三部诸尊义也。问。若尔者金界。何五度不投之乎。答。仰云。摄三部五部意也。故瑜祇经云。金刚即宝光莲花。即羯磨如〃同一体（矣）三句如次金莲佛也。问。妙花何叶用乎。答。仰云。前后供养共四叶也。合八叶也。或供供三叶后供四叶又无失（矣）。
　　烧香。御口云。右手风火指入火舍下。以空押火舍缘上取之。置左掌上加持及供养等如先。
　　饮食。御口云。不取饮食。右手作三古印。少遣坛方（三反腰）加持次如捻风空。伸三指掌仰诵.明（矣）左。
　　灯明。印少遣灯明方加持之。次结灯明印。印面向左膝末竖安之。但只如前结三古印诵.。是口传也（被入之）问。不备灯明饮时用印明乎。答。御口云。加持供养印明。俱不用之也。问。事供养有六种。何理供养云五供乎。答。御口云。阏伽印言前阏伽事供处用之。故今不举之。所以事理供表六度故。各可有六种也。 
    问。若尔者配六度方如何。答。桧尾口决云。檀水戒香忍辱花进焚禅饮般若灯（矣）。问。有何故如此配当乎。答高尾口决云。然水是相成滋养之义是当檀也。香是防非清凉之义。此当戒也。余准之（矣）。又云。即此水是布施。水遍一切物有故喻檀也（矣）。御口云。花有庄严义。喻依忍辱行感颜容殊妙之果也。私云。焚有炽盛义。譬进勇猛也。禅食俱有长养性。故相况也。灯有破暗义。类惠断惑（矣）。问。六供中烧香置中间有何故乎。答。桧尾口决云。精进遍六置中间（矣）。意云。精进无别体。通余五度（大乘义章等释有之）故置中间显通余义也。又以阿伽等熏焚可思之。又问。六供中余各二。焚唯一何故乎。是精进逼余五度之故也御自笔也御口云。觉洞院于后白河法皇御前举各誉之事可被载之（已上二十字御自笔也）御口云。觉洞院御院参时。诸僧中此事有御寻时。总无申御答之人。觉洞院末座子细被申。御感尤深。重意云。显乘四摄六度经多劫修之。今教一坐之间四摄六度行顿圆满。所以结诵四摄六度印明时顿满足也。不起于座三摩地现前。宜可然（矣）。
　　次四智赞。御口云。先金掌诵四智赞。一反赞终....云时拍掌（旋舞等准先但无诵言文）。
　　次本尊赞。御口云。又作金刚合掌。诵本尊赞也。一反重仰云。两种赞总别不同也前四智赞总德。今本尊叹别德也。问。今本尊赞全同弥勒赞。有何故乎。答。御口云。三井寺流如意轮弥勒同体习也。圆满院僧正云。弥勒仪轨中大慈大悲如胶漆（云云）是即弥勒观音同体义润色（云云）此义神妙也。
　　次摩尼供（印相如说文矣）问。前五供与今摩尼供有何异乎。答。御口云。前五供是别供养。今普供养即总供养也。重仰云。于供养有四重秘释。大师御归朝时。自青龙寺被送船中。

文云。
　　如彼三世中   诸佛菩萨等          修行五供养   我今亦如是（文）

　　已上初重。

　　净心为涂香    万行为妙花
    功德为焚香    果德为饮食
    智慧为灯明    供养自心中
　　心王大日尊    心数曼荼罗
    三界唯一心    心外无别法
    自心自供养    色心不二故

　　已上第二重（以心供养心）。

　　五供养诸尘    六大所和合
    大曼荼罗身    显形等诸色
    手印标帜等    三摩耶法身
　　真言色声中    文字句义等
    法曼荼罗身    供养自身佛
    四处威仪等    羯磨之法身
　　我今四法身    诸佛同一体

　　已上第三重。

　  我今所献诸供具  一一诸尘皆实相
　　实相周遍法界海  法界即是诸妙供
　　供养自他四法身  三世常恒普供养
　　我佛法界加持身  不受而受哀愍受
　　自他安住秘密藏（文）

　　已上第四重。

　　此四重秘释文。留唐小子送文（云云）。
　　次三力偈。御口云。不散前印诵此偈毕。次改印作金掌。唱祈愿句（矣）普供养摩诃毗卢遮那等也（委在别）。问。三力者示何等义乎。答。私云。三力虽异因缘二种也。于外缘有自他两缘故成三力也。故因缘和合显诸法成辨也。所谓以我功德力者自缘也。自修行功故。如来加持力者他缘也。诸佛护念故。及以法界力者内因也。御口云。本有法界本觉佛性也。或云。所观境从观心云法界力（云云）此义不可然。大日经疏云。由自善根及与如来加持法界力故。所为妙业皆得成就○即是于一切心法具足因缘之义也（矣）起信论云。又诸佛法。有因有缘因缘具足。乃得成辨（矣）。普供养而住者。御口云。今述供养义故云尔也。若又述净土等者。应云愿成安乐国土。余事准知之。
　　次礼佛。御口云。不散前金掌。唱之本尊三遍。余佛各一反。
　　次入我我入观。印相如印文。御口云。法界定印有二说。一说今文。一说左掌重右掌。二空拄合也。又用弥陀定印。此为常（矣）观想准道场观等（矣）。问。入我我入者实摄入欤如何。答。仰云。或人义云。花严等圆融法法实涉入。今教不尔。法法然具诸德何假涉入。故涉入者约本尊行者。具德无偏颇也。实非涉入也（云云）。里书云。圆融相即互相涉入之条。于常途之义相者。现在绝言。更不及是非之事欤。然而犹于教相。此事有相传义趣。师受之口决欤。广可寻欤（已上里书也云云）私云。性佛性然德。虽无增损。六大无碍四曼不离故。法然圆融。性然涉入。若入我我入。胜解作意。非真实作意者。何异三乘谈乎。故桧尾口决云。唯依我修三密之力故。我心中如来显现。已成诸佛显现。相对更相涉入显现。如多圆镜相对。其影更互涉入（矣）实喻约影涉入。法全体涉入。喻取一分故。寻云。六大四万等。俱各各众生所具。彼此差别耶。答。御口云。三密四万。虽彼此不同。六大是平等也。木幡义云。六大又彼此差别。理理无边智智无数故。私云。上一法界义。下多法界义也。二义中。一法界为自义故。理趣释云。成一法界自他平等（文）但理理无边等者。约四万等义欤。彼释云。两足虽多并是一水（文）。问。一法界何异一大法界遍诸法乎。答云。彼一心法界。此六大法界故。浅深异也。非谓彼此六大各别故。延命院金界器界观中。五大皆置一大言。谓一大虚空轮乃至一大地轮（文）又多法界义为胜（文）三大俱无边故。但至理趣释者。六大之义同故云一。非体同欤。例如释论中云非谓一法故称平等也。
　　次本尊根本印（印相如说文）平掌者虚合欤。摩尼形者作宝形也。故不空轨云。头指屈如宝形（文）余度者地水空六度也。问。余度如幢者或钞开立何。答。合立也。常喜院钞云。金掌当心。中指立如莲花。头指屈如宝形。余指相立（文）又或云。虚空合掌忍愿莲叶进力宝形（矣）。
　　次心真言。印相如说文二地二水外缚也。
　　次心中心真言。印相如说文。御口云。坚固缚者金刚缚也。作外缚。二地二水表轮。二风宝形也。私云。三种印言初云印。后二云言者影略互显欤。故仪轨中云。心印心中心印。又轨中三种言。俱诵七反散顶上（云云）虽然大咒一反。小咒各三反。可诵之欤。御口决云。此尊秘印秘明炽盛光轨。所说二手外缚。二火莲叶。二风宝形。二地立交。二空并（取意）问。何印言相违乎。答。御口云。此印言俱莲花轮宝具足合用乎。故心中心印诵真言也。印地水火风如次轮莲宝也。今次第心中心印阙莲。二地二水轮故。经轨中水立合地交叉为轮故。若尔炽盛光轨。但二地交为轮义何义乎。答。结法轮时。二地交为轮故。又明具三种者。钵头迷者莲也。震跢摩尼者宝也。.者轮也。入缚罗是光明属宝（已上悉师口决也）问。此印明何处用之乎。答。御口云。当不用之。若用时三种印言。次用之此印也。
　　次加持念珠。御口云。先开箱以右风空。取母珠到胸前。缠左风已下四指（或三匝。或五匝。勿用四匝六匝）即移入右掌熏香烟三反（晴时准前阏伽薰之）。
    次移左右掌合三反。次珠入合掌当胸。印端少举安之。.与.及净珠明各七反诵之（珠入掌有二说。余流珠弟子结目下二分。两手风空间出外。此流弟子珠不分。二空间出之）。
    次观三度顶戴珠少举。我欲拔济等颂诵之。次当心程开合掌。以右风空取母珠。左手持余珠。诵.缚日罗狱呬野。时引旋左手至第五十四绪许引违。次又右手取引违结绪许。诵惹波三摩曳吽。还前引旋方珠。而引旋左手至母珠。如是三反。不越母珠结绪（矣）次右取母珠。左取余珠。中二三寸许相去。各作说法印（风空捻珠。余指申立）向外随诵真言。终一字时记数（但取数有二说。或右手至左手许。又二三寸许引去。数取等也。或随右记数。左手次第去之。二说中此流用后说也）如是至引违绪许。反本方又记数成百八反也。次缠珠入合掌。诵结愿句。诵毕三度顶戴。熏烧香如本收筥也（矣）。又御口云。旋转明时。晴时横皮下竖引旋也。余印袖下行之。具又有御记（矣）。问。作说法印为念珠有何故乎。答。御口云。念珠表说法义故。作说法印也。问。有何故不超引违绪乎。答。御口云。表二达磨义也。故大师所持数珠。真言院所纳皆水精（后七日用之）皆二达磨也。问。不超达磨有何故乎。答。显不超果位也问。若尔者立二种果位事如何。答。私云。示本有果修生果欤。问。五十四珠表何义乎。答。高尾口决云。其珠片方五十四五十四位（矣）。问。五十四位者何位乎。答。御口云。五十二位中合等妙摄法云。第十回向满心所摄四善根。开之别立成五十四位也。
    问。两五十四位中。唯一方旋转等有何故乎。答。御口云。或云。旋转方流义。不转方不流义。即显修生本有二义也。此流习顿渐义也。流方表因果渐证义。不流示因果顿证旨也。私加一解云。流不流是显此宗不行而行。不到而到行果也。流而行而到义。不流不行不到意也。故疏云。以不行而行。以不到而到（文）（流不流义。高尾口决见）问。旋转兴正念诵显何义乎。答。秘藏记云。真言菩萨。或十六次第证。或十六同时证。念珠引越是十六顿证之义（取意）准此文旋转顿证正念渐证欤。
    问。何故顿为前渐为后乎。答。私云。或虽内证同时。约功德粗细。作前后次第也。例如香象释印纸同时读时前后。天台判法在一心说必次第（已上约一机顿渐）或顿渐利钝二机故。约利钝次第也（已上约上机也）问。若尔者顿渐。或一机。或二机。证安在乎。答。金刚仪轨云。现世证得欢喜地。后十六生成正觉（矣）一机顿渐证也。大日经疏云。若有顿入者。若渐入者（略钞）二机顿渐证也。
　　次本尊三种印言（如先作之）。
　　次字轮观。御口云。住妙观察智之印。冥目专心思惟观念。又说前入我我入观。用弥陀定印。还此用法界定印也。问。字轮观者。本有心月轮中。观本尊种子真言。先观心月轮方如何。答御口云。或行者前一肘之间观之。或行者胸中观一肘月轮也。后说为胜（矣）。问。一肘量如何。答。御口云一肘者一尺六寸也（光等释也）重意云。一尺六寸胸间难容受。故八寸云一肘也。所以大日经疏中。十六央句史（矣）央句史者指梵语也。指量或七分。或五分。今就五分说。八寸则当十六指（矣）故是容受也。问。心月轮量既知之形状如何。答。御口云。本经仪轨等说不同。一肘月轮。或横布。如横镜。或竖布。似立镜。或横竖圆满。同置圆水精壸。此三说中。或横圆竖阙。或竖圆横阙。第三横竖圆满为胜（矣）。问。横竖圆满月轮中。观种子方如何。答。御口云。彼月轮中。从中出前。顺旋转字形立样观之（字皆向中央欤）例如水精壸中。以金作字旋安之（矣）。问。字形如何观之乎。答。御口云。随四种法。其色分别之。私随本尊色。字色观之。或通用金色为胜（矣云云）。或云。已上御口决。是密乘印信。秘宗灌顶甚深甚深幸入越显乘之密藏。委承胜余流之秘决。非但一生一世之机感。并是多生多世之宿缘而已。虽有注记之惮。为恐废亡恨也。
　　次本尊加持（如先）。问云。本尊加持三处用之如何。答。御口云。通满作法。广泽三度。小野四度也。但觉洞院付法二人意异。实继座主用四度说故。僧正用三度说。案延命院御意。皆有其理欤。所以金刚界次第四度用之。十八道次第三度行之故。虽然三度义为胜表三密义故。谓三处本尊加持。如次身语意三密也。入我我入。是行者身中。召入本尊故身密也。故论云。一身密者。如结契印。召请圣众。是也（矣）正念诵是语密义显。故论云。二语密者。如密诵真言。令文句了了分明。无谬误也（矣）字轮观是观心月轮。故意密也。故论云。三意密者。如住瑜伽相应白净圆满观菩提心也（文）。重意云。入我我入。正念诵字轮观。如帝位即位。各各本尊加持。似取印钥（矣）私云。入我我入等三密也。本尊加持三部。所以依入我我入身业。表显现佛部诸尊。用本尊加持。依念诵语业。显现莲花部诸尊故。又用加持也。依月轮观意业。显现金刚部诸尊。故又用加持也。故高尾口决云。以身业显佛部。以口业显莲花部。以意业显金刚部（略钞）。然则依凡夫粗动三业。成本尊三密（三部诸尊也）故云同于本尊也。故或又云三业成转已成三秘密门（矣）。又依三密行。显三部诸尊速疾顿成故。云即身成佛。故即身成佛义。云三密加持速疾显（矣）。故知本尊加持三种义。尤以冥会三密加持文神妙（云云）。
　　次散念诵。御口云。先取珠少折。佛眼等诵之（乃至）诵金轮咒毕。殊折珠祈请（矣）此流中间折珠无之。晴时取杵并念珠。聊押磨念珠也。袖中外可任意。大旨显。念诵毕一字金打之（磬下座。见大阿阇梨形势。计打之）一字咒。七反计闲满。其后引回早速可诵也。其后聊折体珠折。能能祈念也（高声不折）重御口云。最秘传云。每尊念诵始用印也。谓珠悬左腕。结佛眼印。彼明七反诵之。次解印取珠。第八反记数。余尊皆准之。又云。于念诵有多种。今莲花部尊故。可用莲花念诵也。诵音闻自耳。他不令闻也。秘藏记中出五种念诵。一莲花念诵（如先注）二金刚念诵（小动舌端）三三摩地念诵（不动舌心念诵）四音声念诵（出声自他俱闻也）五光明念诵（念诵想口出光明）高尾口决。举四种念诵除光明（矣）。问。念诵时有散心可治之如何。答。秘藏记云。观出入息为一法界。摄我身及本尊于此一法界。然后念诵（文）又御记云。念诵右手大头中头指当珠上。大中珠左右头指取珠也。左手同之。其间一二寸计去。左突遣样为之（云云）。问。正散念诵不同如何。答御口云。正是定散是惠。又本经仪轨等中。无散念诵说。故理性院未必用（矣）。
　　次五供养（如先）。
　　次辨供（如先）。
　　次事供（如先）。
　　谓涂香花烧饮灯如次供之。
　　次阏伽。作法如先。御口云。作法如先。但结愿座。此次金一打。启事由（神分祈愿等如常。委在别。御记又口云。若有卷数者。先金一丁。次读卷数毕次金一丁。已下如先）御自笔里书云。又结愿时初神分时金二打。次唱五悔不用神分祈愿也。问。结愿时祈愿折珠事如何。答。自行又折之。问。既事由诸尊令归本土毕。何云降临等义乎。答。御师口云。虽启还归之由。正拨遣之时可归。故用彼作法何失（文）已上御里书。
　　次后铃。御口云。左手遣金刚盘许。取铃少举。于金刚盘上振之。铃明二三反诵之。或少振绝加罗〃〃振毕。北院御室样也。此流不振绝也（上振铃二说准之）振绝事振铃事也。后铃不然。分齐短故也。北院仰云。初铃中间聊振绝。事外气高幽玄闻也（云云）御自笔记之。
　　次赞（四智赞拍掌）。
　　次本尊赞（如先）。
　　次普供养。三力（如先）。
　　次礼佛（如先）。
　　次回向。御口云。先取香吕金一打（若无香吕可取珠）（云云）晴时唯取香吕打之。杵珠不取之。御记云。先师僧正雅训云。取念珠时。每度必可执杵。然而依事繁略之。只洒水加持散念诵等时计取之（云云）。雅训虽如是。此一向略仪欤。严重之时。犹每度可取欤。今回向之时。纵虽严重时。香吕许可取欤。次回向毕。可置香吕。
　　次回向方便。
　　次解界。次第等如次第。但各一反逆旋转。明各一反。
　　次拨遣。御口云。以右风空火。取花插二中指端。余指皆外缚诵明。后以右空火取花。后供养方花鬘花可投加也。取花事。前后供养方。可随便宜。但大旨后供养方可取之。晴时解界拨遣等。回向方便间悉可行之。重仰云。今此拨遣花。是所召请圣众。奉送法界宫之仪式也。问。前请时用宝车。今送时何用花座乎。答。影略互显欤。实宝车中有花座。请送俱可有二种也。问。前阏伽后用花座。岂非相违乎。答。御口云。准大国主客例。彼准宫中本座。非车内座也。重仰云。拨遣总印总咒。右拳弹指。诵.缚曰罗目呬者穆明也。佛菩萨一度弹指。天等三度弹指也。今莲花部尊故。莲花印钵娜么言用之。即别拨遣也。凡召请拨遣结界辨本部主部母等总。三部五部别。诸尊别差别能能可存知。委可分别也。道场观广略通别亦复如此（御记）。
　　次三部被甲（如先）。
　　次普礼。印明如先。御口云。明三十一反。次取珠少折。金一打。或取珠先金一打。后少折之。晴时御记云。回向方便待终也。其程先整袈裟威仪。次念珠杵取储之（不取香吕）回向方便毕。不折念珠。即金一打。若作法迟迟威仪不知。先金打钟木可悬。其后闲威仪可悬也。可随时早晚（矣）。
　　次下礼盘。御口云。足施主若上腊方广可下也（云云）私云。晴仪也。自行时右先下之。
　　次下礼。折珠三度礼拜如初。晴时取香吕三礼如先。毕置香吕。取扇着本座（矣）。
　　本记云。
    自弘长元年六月十六日迄同月二十二日七个日于醍醐寺报恩院奉传受之次遂日记之定有纰谬欤后贤削定。
　　金刚佛子赖瑜。生年三十六
　　道决钞（赖瑜记毕）
　　问。经轨说与口传相违中依何乎。答。御口决云。经说师传中。相承口传用之。为小野习（矣）其故本经仪轨。都会坛说故。不载秘仪。相承口传别坛故。口传深义也（矣）。
　　私检云。大师云。秘藏奥旨不贵得文。唯在以心传心（矣）然则勿由违经轨文而疑嫡嫡相承口传（矣）寻云。都会坛别坛有何意乎。答。御口云。都会坛者。又云嘉会坛。或云大悲坛。诸佛菩萨等集会总坛也。故不开说秘仪。别坛者师资二人。谈话奥旨也（或云自性会欤。又是秘密坛也。御自笔云。自性会者。自性法身说法会座也。秘密坛者。传法灌顶之时。小坛是也。但诸坛事。颇异说在之欤。广可检也）问。十八道各示何义乎。答。御口云。有十八契印故也。十八道仪轨中。说十七印言。随在何尊。具本尊印言成十八也（文）。
    或处十八者。净三业。佛部。莲花部。金刚部。被甲。三古印。惊觉。地结。四方结。如来拳印。大虚空藏。送车辂。召请。马头。虚空网。火院。摩尼供养。本尊（云云）（尊全僧都之说）。
　　问。十八道仪轨谁人作乎。答。御口云。大师受惠果口决记之给也。仁和寺惠什阿阇梨。传天台长寿坊（药仁或云药救）口说云。慈觉大师此仪轨。弘法大师奉传受时。慈觉大师寻此轨本说给时。大师答云。此我记惠果口决也（云云）。其后慈觉大师入唐时。法全寻十八道仪轨梵本给时。法全云。无梵本（云云）明知唯是口传也（云云）。又仰云。十八道轨依无量寿仪轨并如意论仪轨记之也。地结·方结·天结·火院·大三摩耶等出苏悉地（矣）。又仰云。大法付两部。别行付苏悉地也。故十八道出苏悉地也。
　　问。五种坛法方如何。答。高尾口决云。息灾（白）增益（黄）调伏（黑）钩召敬爱并（赤）降伏（黑白）白黄赤黑。西中东南北。息灾（佛南面行者向北）增益（佛西面行者向东）调伏（佛北面行者南向）敬爱（佛东面行者西向）钩召（一切处随宜也云云）秘藏记云。息灾法初夜起首。增益法以白月日出起首。敬爱法以后夜时起首。调伏法黑月日中夜半起首（略钞）。
　　问。以十指配十度方如何。答。秘藏记云。十度檀戒忍进禅惠方愿力智。右手小指云檀。左手小指云惠。先自右小指始而可数（矣）。
    元禄二（己巳）年八月八日于和州长谷寺书之了。
