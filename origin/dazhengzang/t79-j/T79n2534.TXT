　　《大正藏》第79卷No.2534
No. 2534
胎藏入理钞卷上

　　          释赖瑜记
      

　　胎藏界念诵次第
　　问。何故今界名胎藏耶。答。大疏第三云。今且约胎藏为喻。行者初发一切智心。如父母因缘。识种子始托胎藏。尔时渐次增长。为行业巧风之所匠成。乃至初诞育时。诸根百体皆悉备足。始于父母性中生。犹依真言门。学大悲万行。净心显现。又此婴童。渐具人法。习诸伎艺。伎艺已通施行事业。如净心中发起方便。修治自地。随缘利物。济度众生。故名大悲胎藏生也（文）小岛胎藏释上云。莲花胎藏者明法体也。以喻显体。譬如莲花花实鬓蕊一时具足。众所爱乐。此法界体亦复如是。内证实体普门示现。花叶鬓蕊一切具足。为众愿乐。如彼此中含恒沙万德。随缘出生。如母产子。故以为喻名莲花胎藏也（云云）私云。两释俱从喻建号之中。疏意别约三句义明之。小岛想据法界体出生万德显之。
　　问。金刚胎藏有浅深耶。答。先德义（密严）云。初浅略义胎浅金深。是因果次第也。次深秘义金浅胎深。是智门理法次第也。第三义不二想体上有理智用。此云莲华部（台）金刚部（金）不二即佛部也。第四义不二一体上金胎故。传受前后随宜。以此意可见疏释也（取意）。
　　问。依初因果者。诸佛无胎藏。众生无金界耶。答。佛生俱具二界。故莲华三昧耶经云。归命本觉真法身。常住妙法心莲花。本来具足三身德（三身德者。胎藏字印形三身。故大日经云。一切如来有三种身。谓字印形像文。台是莲为本。故云心莲台。故论云。凡夫心如合莲花也。文）三十七尊住心城（是金界三十七尊。故金刚顶经明三十七尊印言也。心城在者心月轮。金界月佃为本。故论云。佛身如满月文）普门尘数诸三昧。远离因果。法然具无边德海本圆满。还我顶礼心诸佛（文）此（显二界尘数诸尊法然本具也）但至因果配当者。约本有修生边一往义。实义各具因果也。故先德释云。因无不满疵。果有轮圆美（文）。
　　自房中至佛前作法。如金刚界次第
　　常喜院台藏记上云。私云。随两界行者。房中作法亦虽须替用先修十八道金刚界。且依彼作法欤。又云。金刚合掌（念珠悬左腕也。或悬风空指间也）普礼真言三反。三度礼佛（一礼一反）不散印。渐如蹲居而礼也。但晴行法。取香吕礼（云云）私云。诵普礼明。折珠数作五体投地礼。如金界抄记之。五体者释迦轨云。五轮着地。额二手膝也。神心回转故。名曰轮（文）若修阿弥陀法之时。以莲华合掌可礼欤。故无量寿轨云。本尊前端身正立。莲花合掌。恭敬作礼（取意）然随修何法。皆用金刚合掌也。
　　着座普礼。问。今此座者何座耶。答。常喜院记云。常途说从此时所用。结跏半跏等也。今云。前方便之间。不可必用法座。三力后入供养法可用之。所谓金界四无量。胎藏九月轮等时也（云云）（私云。九重月轮者。供养法初广泽用之。今次第不尔）高野西谷记云。前方便半跏。四无量已下全跏也。散念诵以下亦半跏（云云）私云。当流从初至于终。或半跏或全跏。任行者意可用之。
　　涂香。常喜院记云。涂香作法如常。但石山内供四卷金刚界次第也（云云）问。秘宗于诸事具三密。何涂香身仪观念无语密耶。答。实三密具足虽宗本意。一密二密亦非无其义。就中前方便随宜欤。又新渡金界仪轨中。初涂香时。用羯磨会之涂香真言也。或次第涂香时。如此用之。然古今诸师。未必用之。
　　三密观。此观如金刚界记。但仁和寺流。于胎藏无此观。金界云三金观也。
　　净三业。问。莲花合掌中指开不开如何。答。桧尾口决云。中指末少开（云云）然近代。或开。或不开。二说不定欤。当流开之。私云。净三业时。本有心莲。初开发之义欤。
　　三部三昧耶。常喜院记云。胎藏时。以入佛法界转法轮。为三部三摩耶。但常途说。只用十八道三部印言（云云）私云。当流用金刚界三部印言也。
　　问。法界生等云三部三摩耶。依凭何在耶。答。纳凉房不动次第云。先结三摩耶印印五处。次法界生印○法轮印○（此仪轨是云三部三摩耶）又疏第九。释入佛三昧耶法界生转法轮云。初三昧耶。为加持如来眷属故。第二三昧耶。为加持莲花眷属故。第三三昧耶。为加持金刚眷属故。是故佛说三三昧耶也（云云）以此义。为其证也。
　　加持香水。法皇二卷次第云。不动剑印曩莫三（云云）又或次第云。加持香水大僧正云。用不动剑印同一字明。..（如常）大僧都云。加持香水（用三古印军荼利明）私云。杵次第者。阿弥陀院经识入寺云。桧尾记也（云云）加持供物（不动剑印一字明）问。以剑印加持作法如何。答。常喜院云。左拳安腰。以右刀印。逆顺加持。或复顺逆加持之。左拳金界金拳。胎藏莲拳也。今胎拳用之。又拳安腰二说。一云。拳侧立向身置腰边。一云。拳仰安腰边也（云云）御口决同初说。各明一遍合六反。
　　次唱礼。御口决云。改唱礼用普礼印言也。或云。唱礼天台用之。御作次第云。次观佛。次普礼。次遍礼金刚持....（云云）别本御作次第云。次惊觉金刚起。次一切恭敬等（云云）御流梵字次第云。次加持供物。次惊觉金刚起（云云无用普礼等也）。
　　次九方便。御口决云。此九方便。唱偈之时皆金掌。诵明之时。或金掌。或余印（如次第出之）随应不定也。若明印同金掌。不解印即诵明。初入佛法界生二明。俱金掌诵之。不用转法轮言也（云云）私云。御作次第。入佛法界结各印。九方便各结明印唱偈。谓作礼方便。结金刚持印诵偈。出罪方便。结大惠刀印诵偈。下准之。九方便皆不用真言也。广泽法皇二卷次第。九方便或结别印。先诵真言。后唱偈也。仁和寺御流次第。印言俱不用之。但诵九方便偈也。一卷.字次第。以口传皆用金掌也。
　　作礼方便。印左拳安腰者。御口决云。此方便用金刚部三昧耶印。不用次第印（云云）。私云。高野南院次第（小岛次第也）中院次第（明算记也）印相同今次第（文）仁和寺二卷次第持地印（云云）同御口决也。青龙·玄法·广大·摄大四本仪轨。共云持地印（矣）桧尾次第云。作礼方便。二手背三古。地空结（云云）今口决专顺本文也。
　　次出罪方便。大惠刀印者。广大轨大惠刀印也。摄大轨普通印。今用广大轨也。
　　归依方便。合掌者。偈并印言用青龙轨。但青龙·玄法轨云普印。广。摄二轨云普通印也。
　　施身方便。独古印者。偈并印言同青泷轨也。玄法·广大二轨。云独古印。摄大轨。云身同独古杵（云云）。
　　发菩提心方便。定印者御口决云。法界定印也（云云）偈并印言同青龙轨也。玄法云定印。摄大云缚印。广大云金刚缚印也。御作次第。大日定印（云云）此说会御口决（矣）。
　　随喜方便。印相普印者。偈及印言同青龙轨。但记云归命合掌。亦云金刚合掌也。玄法·广·摄三轨。云归命合掌也。
　　劝请方便。印相如前者。偈及印言同青龙轨。但轨云普通印。玄法云金刚合掌。广大云归命合掌。摄大无印也。
　　奉请方便。印相如前者。偈及印言同青龙轨。广大云。请法身真言。外缚风钩（云云）玄法摄三轨无印也。问。今此奉请。与前劝请。何异耶。答。前劝请者。请转法轮故。云恒以大云降法雨也。此奉请者。请久住法身故。云安住清净法界身也。故阿閦轨说劝请功云。由诵此明故。一切诸如来。杂染清净。转无上法轮（文）又说奉请云。由诵此真言。一切诸如来。复经无量劫。广利益有情（文）。
　　回向方便。印相如前者。偈及印言同青龙轨。诸轨皆云普印。但摄大轨无印也。次发菩提心。
　　次佛性三昧耶戒。御口决云。改发心三昧耶二明。不解前金掌。诵转法轮擐金刚甲二明也。御作次第。此处用转法轮。无动金刚能成就二明也。其印前风轮印。后定印。大头捻申余三指结护也。御流次第。前后各二种印言。同御作次第也。
　　问。金界用五悔。今何用九方便也。答。私案。金界果曼荼罗故。为表果位五智故。用五悔方便。胎藏因曼荼罗故。为表因位九识。用九方便也（此九识即当中台八叶。九尊也）故即身义云。因位名识。果位为智（文）。
　　问。因九识成果五智方如何。答。别本即身义云。问。转此九识成五智方如何。答。转庵末罗识。成法界体性智。转阿赖耶识。成大圆境智。转阿陀那识。成平等性智。转第六意识。成妙观察智。转五识。成成所作智（文）此意以胎藏本有九尊九识因。显金界修生五佛五智果也。又义为成中台八叶九尊果。修因须九方便也。故真兴释云。问。修因之中何须九方便。答。欲成中台九尊为果。为表其相。方便有九（云云）私云。准此金界欲成五佛果故。修五悔因也。
　　问。九方便配位方如何。答。真兴释云。胜解行地有八位。一十信位。二十住位。三十行位。四十回向位（巳上资粮位也）五暖位。六顶位。七忍位。八世第一位（巳上加行位也）此八位加最初发心位。合为九位。此九位是显行菩萨。历劫修行位也。今真言行者。如神通人一生成佛故。废分位为一念观。名九方便。密示九位也（取意）此九方便。当九位之义。如彼记辨（矣）九方便次第生起。如觉超生起释之。
　　问。何故此九名方便耶。答。生起云。由此印明等方便力。即成真实故。作彼九种事故。或是所修法前方便故（云云）小岛释云。方便者所学有则曰方。随法宜修曰便。四方便中。进修方便也（云云）。
　　次五大愿者。御口决云。先劝请。次五誓。次转明妃三力也。今五大愿者。五誓也。所以御作次第等。五誓云五大愿也。
　　次四无量观者。此已下入供养法也。大日经等。不明此观也。御作次第。仁和寺御流次第等。于此用九重.字观。不用四无量观也。御流次第云。次九重.字观（内五古印）分明谛观。初.字门。轮围九重虚圆白（文）又法皇次第。二观用之。初四无量观。后九重.字观也。广大轨上云。分明谛观。初字门轮围九重虚圆白。正念运心四无量（文）私云。仪轨既出二种观故。随宜或用随一。或二俱出（矣）但今次第。依金界四无量观故。住弥陀定印。作此观欤。
　　次地结。次四方结。此二个印言。胎藏经轨中。不说之故。次第注云。已上三种印相真言。如金刚界次第（文）以金刚界例。加用之。三种中四无量观。出台轨（矣）或云。地结·四方结。出苏悉地行法十八道中也。
　　问。前九方便配九位。此已下可配何位耶。答。真兴释云。一云。明初地行。于一地中。更有三心。谓入住出。今此文中。显初入心。疏云。入佛三昧耶。是生法身也。次法界生。第二显初地住心也。疏云。法界生者。是养法之身也（云云）第三显初地得身也。疏云。金刚萨埵。是坚固法之身也。次擐金刚甲此。第四显初地菩萨所具智德也。疏云。金刚铠者。为庄严金刚萨埵身故。第二释云。依瑜伽等。从凡夫位。乃至佛位。总为七地。谓种姓地等如上出。初九方便。如前释之。密说地前胜解行地之行相也。入佛三昧耶已下五段。如次密明五地之行相。谓第一入佛三昧耶。秘说净胜意乐地也。第二法界生。秘说行正行地（从二地至七地）第三金刚轮。秘说决定地（第八地也）第四擐金刚甲。秘说决定行地（第九地也）第五无能堪忍明。密说到究竟地也（第十地也）私云。初云胜解行地者。地前三贤位也。上言种姓地是也。三贤中。十住是习种姓。十行是姓种姓。十回向是道种姓。故云种性地也。次云净胜意乐地者。初地也。余地可知之。第三金刚环者。今次第云转法轮是也。仪轨金刚环也。又生起云。义释意云。入佛三昧耶。是诧圣胎之义也。法界生。是圣胎具足。生在佛家也。转法轮。是金刚事业。具足成就也（云云）又云。复次由入佛三昧耶故。于胎藏中。不令夭折。由法界生故。初出胎时离障碍。由金刚萨埵故。能传家业。备诸伎艺（文）。
　　问。今此四个印言。依凭何耶。答。入佛三昧耶印言。出青龙轨。经并摄大轨同今印。玄法·广大。唯有印名。不说其相也。法界生真言。同青龙轨。印又同。但印文末云。两头从顶两边向里曳。头指皆向内。渐渐至心散。印（文）广大轨同之。玄法轨。但有印名。不说其相。摄大轨归命次加监字。余轨不尔。转法轮真言。同青龙轨赦下有唵字。印同经第七也。擐金刚甲印同经。是归命。经并诸轨。忿怒命也。无堪忍真言。同青龙轨。印同集记。玄法·广·摄三轨。不说印相也。常喜院记云。真言种子字。多小有异。经二疏九同。经七疏十三。供养法疏玄法·广大等。云含欠。青龙轨云含欠缚入缚索。以此真言。或唯为无堪忍咒时。限含欠字。或为四大护总咒时。加持缚索思之。可知（云云）。私云。今为无堪忍咒。勿用五字。广大轨如今次第。五字出也。
　　次住定印等者。御口决云。法界定印也。常喜院轨云。恐是.字观欤。今次第依青龙轨。彼轨于无。堪忍前。列.字观。今此处置之云何（云云）私云。御作次第。左大惠刀前。文云。次.字观（金刚掌当心白色.字左顶。净除罪垢。赤色.字观解处。普除不净。文）御流次第同之。但大刀处。次三世不动（顺逆如常云云）次惊发地神偈。偈并印同青龙轨。玄法·广大。摄大轨。大旨同（矣）西域记云。佛将成觉。地神一。出请降天魔。佛言。我以忍力降之。魔云。谁为证乎。佛垂右手。小指地之时。第二地神出作证明（文）。
　　问。今此等印言。约次位者何位乎。答。真兴释云。今依此文。此下五位中究竟位也。七地中到究竟地上位。即明佛果也。问。就入佛等五种真言。配初地之初释。何故不经后后九地。而超越明说佛地耶。答。今解此义。有显密二家义。约显义者。今此文中标难略易。一切菩萨创入初地。极以为难。登后后地。非如初地。如有颂云。如竹破初[/卽]。余[/卽]速得破。得初地真智。诸地疾当成。故今此文。唯举初地及与佛地。略隐中间。依密义者。秘密宗人。若得初地。不经劫种。唯十六生疾得成佛。何更建立地地修道客预之位。
　　私云。两释中。初释其难善遣之。第二释云堪忍明配究竟地。今文说佛果。岂非重说乎。然第二释云。此地佛与菩萨虽立。今此中取菩萨除佛（云云）真兴释云。第一明实报身成佛土相。于中更分为五。一明变为净土之相。二明成立土地之相。三明建立道场之相。四明灌顶受职之相。五明坚固不坏之相。今此惊觉地神等者。明第一变为净土之相也（文）生起云。自下第二明供养仪式。略有六门。一作坛法谓惊发地神等。二建立行者依正。谓五轮成身等。三建立诸尊依正。谓道场观等。四召请诸尊。谓治路已下也。五成身结界。谓执金刚以下也。六供养赞叹可知也。其次第者。欲修法时。择地作坛。安置佛像。而修其法故。作坛法以为最初（今此中行法中间唯用此作坛法。不说图尊法具如料简问答）前约世俗。是假立也。须约胜义以运真观。真观有二。一观己身理性依正故有第二。二观彼佛助自观心故有第三。凡夫观念不如实故。次召请诸佛所观曼荼罗故有第四。佛降临了。将修佛事业。又恐魔事故有第五。结了供养故有第六。初作坛法者。初惊发地神偈护身已了。次作坛故与坛地惊发地神。又云。前护身法。如将作法降魔相故。惊发地神。以为证明（文）。
　　劝请地神。常喜院云。诸轨未见（云云）御作次第无之。私云。广泽二卷次第。洒净后有此印言。印异此文。彼云召请地神（作钵印惠风与诃三招之。云云）御流次第无之。
　　地神持次第。真言同青龙轨。印同石山集记也。
　　作坛。真言依青龙轨。印师传欤。
　　已上二种印言。青龙·玄法两轨。但有咒无印。广·摄二轨印言俱无之。问。何故用持次第作坛耶。答。真兴释云。持次第第二明成立土地之相。谓所变净土必以五大所共成也。空风火水地种子次第成故。名持次第（文）又云。作坛第三明建立道场之相也。即以色界大自在宫为其道场。成等正觉。变为其宫密名作坛。乃至所现大莲花王亦复尔也（文）生起云。佛成道处除金刚座。余地不堪故惊地神地神欢喜守护此地。令同金刚。今又以印明加持弥令坚固欤。故次来也。或说。此次有作坛真言（青龙）今唯此说。又准前所引建立法并灌顶七日法。私案先择地平治了。次以地神次第印。加持令坚固。次于此作坛欤。然此供养法中。不别明作坛法。若至此处用心观欤（云云）。
　　私云。灌顶七日法者。七日作坛作法欤。可见大日经疏（矣）御作次第并御流次第等。不用此二个印言（矣）。
　　洒净。印咒共同玄法轨。或记云。经第一言同青龙轨。经七并广摄两轨。无洒净真言也（云云）私云。广大轨印言俱出之。
　　问。今次第印言（矣）。真兴释云。第四明灌顶受职之相也。谓若菩萨坐莲华台。入金刚定。断二障时。十方诸佛如云集会。以五智水灌其心首。并受之。方成正觉。如转轮王灌顶法。今说其事。略名洒净也（文）生起云。次洒净经欲出此真言云。如是所说处所随在一地。治令坚固。取未至地瞿摩夷及瞿横怛罗。私合涂之。次以香水真言洒净（云云）建立法中涂地真言次有扫地真言。其注云。再洒净香水（云云）。故知。涂坛次净其坛也。故次有之。私云。二义中生起义依经文故顺今文。如文义者可云灌顶何云洒净耶。又准七日作坛法此次有持地。何成佛以后有第五日受持作法乎。又仪轨等此次有请白偈故。二卷次第次请白偈出八句偈（矣）御作次第等不出之。
　　持地。印咒俱同青龙轨。但仪轨中咒初有归命句。今次第无之。又以朱入之。生起云准七日法。请白在第四日。受持在第五日。故云明日降临。今此持地印明是受持法也。先请白祈请了。即次受持令得坚固故次来也。但名受持地其义不明。瞿醯云。以心受持名受持地（云云）以之可思（文）私云。广大仪轨如今次第。但云持地仁和二卷次第云受持地也。
　　道场观。生起云。自下第二建立行者依正。此亦有二。一总略明依正。谓以五字成身器也（成身有多种。成或金刚萨埵如前。又如造曼荼罗时。及作法供养时等。或作大日。如观曼荼罗时及受持时絣线时等。或作不动如振铃时。各有其意。行者审知。今欲观曼荼罗。先成大日身也）二别广明正报。如次下三十二印也。别明中无依报者。非如正报有种种别义故欤。初总略名者。先览字观以如来智火。烧有漏身。次五轮成身地水火风空。前烧有漏旧身五大。次成无漏新身五大五轮次第如常（文）。私云。仪轨中.字观五字观俱明之。今次第但举五字观。略览字观也。御作次第无五大观。广泽二卷次第。标五轮观。依正二报各别委观之御流次第云。
　　次五轮观（定印）。我心月轮上及道场中。各有.字。每下有.字。变成风轮。吹发大智火轮。烧净自心及道场。地中不净过患皆悉成无为大空界。只有心月轮。其上有.....五大字成吾身。其形如萨埵。大魔不能成障（文）此观似二卷次第观略钞（矣）当流不用本次第观替用。大谷道场观也。真兴释云。实报身成佛行相。
　　问。有漏心之身五大所成。今成无漏何具五大。答。自受用佛常遍色身是有为法。何离五大。即以清净五大为身。非如凡夫离染所成。况此五大密表五智（文）私云。相宗有为色法云四大所成。不通心法无为。依本宗仪作此释欤。今宗有为无为色心诸法皆六大所成故。何遮自受用身心。就中。今宗三身俱常住也。何必云有为乎。
　　问。五轮观俱何不用印言耶。答。虽可用且略欤。今替大谷观用之。又仁和寺等次第皆用之。
　　器界观。
　　大海。真言并印同青龙轨（矣）。
　　金刚手持花。印言同青龙轨（矣）。
　　大莲花王真言同青龙轨。印彼轨云。大真言王印口授（云云）作法次第云。大途花王八叶也（云云）。
　　苏迷卢山。青龙轨不出印明。广大轨虽出印明少异。御流次第云苏迷内缚合肘当额（文）今次第同之。
　　五色界道。青龙轨云。结大轮坛印众色界道啰（白色中）囕（赤色幢）迦（黄色花印一二同）魔（青色弥）诃（黑色界道金刚界会部印）（云云）御流次第。五色界道外五。
　　道场观。问。今次第并大谷道场观。未显四院十三会。其相云何。答。广泽次第云。次宫殿观（如来拳印）观相。其大莲花王之上有四重阶道（曼荼罗前后四重左右三重也）曼荼罗坛场上有阿字。转成八峰广大庄严宫殿。八金刚为柱。遍有幢盖珠鬘等交结。垂悬妙法衣。其殿之四方。有门开通道。每门有七宝吉祥幢。雨杂香众宝云。缤纷伞地谐韵爱声而奏诸音乐。宫中净妙贤瓶开伽。照以摩尼灯。方便作众妓。歌咏妙法音。供养诸如来。其殿中有羯磨金刚。其上有恶字。转成白大莲花。其上有阿者罗钵囇字。转成大觉师子座（师子有八方与中合九ナリ）其上阿字。成大宝红莲花王。其上又阿字。转成净月轮如是观已。
    次观曼荼罗相（定印）观相。中台普光净月轮中有.字。转成率都婆。率都婆变成大日如来。阎浮净金色。为应世间故。跏趺坐莲上。正受离诸毒。身被绡谷衣。自然发髻冠。次东方宝幢如来（阿）如朝日赤白耀之色。次南方沙罗树王花开敷佛（阿）身相金色光明。次北方天鼓雷音佛（恶）作离热清凉住寂定相。次西方无量寿（恶或暗）此二佛身金色。普贤（巽）文殊（坤）慈氏（干）观音（艮）四菩萨。中台东遍知印（第二会）次北观自在（第三会）次南金刚手（第四会）次涅哩底方不动佛（坤）风方胜三世（干第五会第二院）次四方四大护（第六会）次初门释迦（第七会第三院）次第三妙吉祥（第八会）次南除盖障（第九会）次胜方地藏（北第十会）次西方虚空藏（西第十一会）次苏悉地眷属（巽。第十二）（会）次护世威德天（第十三会第四院）如是观已。次以印加持七处（云云）私云。今次第下方不动等五尊但云持明院。而为一会。何今不动三世为二种而为一会耶。答。不动三世为二种者出仪轨也。故青龙轨上云。普光净月轮阿字置其中。次当转阿字。成大日牟尼○以八曼荼罗眷属自围绕。次速遍知印。北方观自在。南置金刚手。依涅哩底方不动。如来便。风方胜三世。四方四大护。初门释迦文。第二妙吉祥。南方除盖障。胜方地藏尊。龙方虚空藏。苏悉地眷属护世威德天次第而分有（文）私云。依此文分二种欤。涅哩底方者坤也。涅哩底者罗刹天真言。彼天居坤故。风方者干也。彼方是风天所居故。胜方者北也。四方中胜故龙方者西也。水天方故。凡言十三大会。先德等说不同。且相承说云。第一中台八叶院（九尊）第二遍知院（五尊仪轨云遍智印。异今次第。又云佛母院也）第三莲花部院（三十七尊。又云观音院）第四金刚部院（三十七尊。又云金刚手印）第五五大院（五尊。又云持明院）第六四大护院（四尊）第七释迦院（三十七尊）第八文殊院（二十五尊）第九除盖障院（九尊）第十地藏院（九尊）第十一虚空藏院（三十尊）第十二苏悉地院（八尊秘藏记云四波罗密院也）第十三外金刚部院（二百五尊）或说。除中台八叶院。开不动三世为十三大会也。或说。入中台八叶。除外部为十三大会也。或轨文虽开不动三世。无一二等数。故顺何义（矣）广次开不动三世为一会。而计十三也。已上十三大会圣众四百十七尊也。或云四百十四尊也。御作次第观云住智拳印。山上有.字。成七宝宫殿。其上有.字。成八叶莲花台。台上有.字。成率都婆。变成大日如来。东叶.宝幢。南叶.开敷花。西叶.无量寿。北叶.天鼓雷。巽叶.普贤。坤.文殊。干.观音。艮.慈氏（一）东遍智院（二）。北观音院（三）南金刚手（四）西五大院（五）。
     四方四大护院（六）。初门释迦（七）第二文殊院（八）。南除盖障院（九）。北地藏院（十）。西虚空藏院（十一）。次苏悉地眷属（十二）。护世天（十三）。如是一...无量圣众。出现于.字光中。皆如来自证法性身也。十三大会诸尊。一一相好威仪分明观已。七处加持如常（云云）私云。十三大会以此可为定量。此次第七处加持后。结诵小金刚轮印言。御流次第亦尔。但彼住如来拳印作观（矣）广泽二卷次第。住定。观毕。次宝冠举手印（五古印）归命.....（云云）今次第住定印观毕内五古印（云云）不出言。大谷观住定印作观手本尊印（外五古）五字明（云云）御口决云。用大谷观文但改定印住如来拳印。观毕同印七处加持如常。次结外五古印。诵五字明三反。然后五处加持也.
　　问。现图曼荼不见四大护院在处何耶。答。四大护院现图虽无。仪轨出其印言。有第一院外欤。无能胜结护阎曼方在金刚手外中。无畏结护。帝释方在遍智限外中。坏诸怖护。药叉方在观音院外中。难降伏。护龙方在五大院外中欤。御口决云。界道隐而不显现也（云云）。
　　问。以十三大会摄三部方如何。答。中台·遍智·五大·释迦·文殊·虚空藏·苏悉地七会为佛部。金刚手·除盖障二会为金刚部。观音·地藏二会为莲花部也。若复为五部者。以释迦院为羯磨部。虚空藏院为宝部也。又外金刚部东门北南。西门南北为佛部。南门东西为金刚部。北门西东为莲花部也。又四门四护十六体。东西佛部。南金刚部。北莲花部也。又口传云。中台大日。虚空藏院内千手千眼观音。一百八臂金刚藏。大图画。是示三部曼荼罗义也。大日·金刚·观音如次佛·金莲三部尊故。
　　次三部字轮观。此三部四处轮观者。诸仪轨中出。广泽御流并余次第等。至奥略用之。今次第于四处约三部。各别诵之。师传云。于四处归命次唱三部字。后五类声字一反诵之。其图如印记中出之。但仪轨如口传举三部真言。四处各一反出之。青龙轨中云宝冠举手印（五古）身行轮布之。眉间咽心齐。阿字至娑贺。右旋转相接。初行果圆寂方便一切处。身外如光焰（文）私云。阿字至娑贺者。先约佛部观之。初行果圆寂者。因行证入字。即四处住也。方便一切处者。第五.字。四处轮中无之。真兴释云。第五恶（长）字遍一切处。随意所作得之。此在身外。如佛身光。随意而用。不在身内布字位也（文）。
　　问。何故观三部四处轮耶。答。真兴释云。身中法尔。本有三部四处种姓（三部是横。四处是竖也）是成佛因缘之姓。了知此因。观身法界。即知我身成佛之所以。为显此义。说是法门（文）大疏云。字轮即是遍一切处之法门也。菩萨若住此字轮者。从初发心乃至成佛。于是中间。自利利他种种事业。由入此门。皆得成就。无有挂碍（文）私云。既云二利事业由入字轮门。皆得成就。故知。成佛因缘姓也。
　　次住法界平等观（印五古内）青龙轨云。尔时金刚手。升于大日世尊身语意平等观。念未来众生。为断一切疑。故说大真言王曰（住法界平等观云云）私云。仪轨唯出真言不说印。今依师传用内五古印欤。御作次第。云次中印（二大惠刀外五古云云）御流次第。十二真言王内五古印（云云）真兴释云。如上建立行者内心道场。内心观之。建立道场犹如幻化。岂信之耶。是故金刚手为除彼疑。说此真言。明能作因。谓一身中。具有五大三业种子。五大为因。三业为缘。行者观心为士用力。建立内心曼荼罗与外均等。不可疑悔（大疏云。暗欠暗恶如次地水火风与今少异云云）私云。如上建立道场者。仪轨上文。有道场建立长行偈颂。今次第不出之。广泽此真言上十二字为布字观。名十二真言王也。
　　秘密八印。仪轨云。佛子有秘密八印。最为秘○若依此教。于真言门。修菩萨行。次诸菩萨应如是知自身住。本尊形坚固不动。知本尊已。如本尊住而得悉地（文）。真兴云。自下第二明能住尊体也（文）前明所住道场故。云第二能住尊体也。今次第不出所住道场。唯举通妨真言也。
　　大威德生。印言同青龙轨·广大轨。大师梵字次第云虚合。摄大轨云。智惠三昧合舒散地风轮（文）不云虚合莲合也。
　　开敷花。言同青龙轨。印同集记。青龙轨云。开敷净金色。嚩字金刚光。风轮屈在空（文）摄大云准前威德印。屈风加空上印。广大轨同青轨也。御作次第。大惠刀。梵字次第。虚合二.。安二.上（文）御流梵字次第印。大惠刀印也。
　　莲花藏。印言同青龙轨。广大轨同。摄大·广大。印文虽异。俱八叶印欤。御作两次第。御流次第。同八叶印。
　　万德庄严。印言同青龙轨。广·摄二轨同。御作次第同（矣）。
　　一切支分生。印言同青龙轨。但印文异。广·摄二轨印又同。御作次第虚合双二.屈如掬水当心（文）经并青龙·广·摄三轨。皆云莲花合。御流次第钵印。
　　世尊陀罗尼。印言俱同青龙轨。广·摄二轨同也。御作次第并御流次第同之。但彼两次第。法住在先。世尊陀罗尼在后。然大日经并青龙轨等同今次第。八叶四行菩萨座位。如御作次第也。大疏十七第六印。如前二火指稍圆屈入掌○余依旧。谓如第五即是也。此是法住印也（文）第六印者观音印也。而今法住印违轨文。可寻决之。摄大轨云法住妙吉祥。广大云如来法住印。
　　法住。印言俱同青龙轨。广大轨云。虚心合掌开散火轮。其地与空和合持之（文）摄大轨云。莲合火轮舒空地自相合（文）御作次第虚合开二.（文）御流次第同。
　　迅疾持。印言俱同青龙轨。广大轨云。二羽虚心合。以定惠手。交互相加持。而自旋转（文）摄大轨云。智定金刚掌更互摇动（文）。御作次第云。金掌左右耳三转。先右手覆。而左仰。次左覆右仰（文）御流次第云。金刚合掌先上右三旋。次上左三旋（文）生起云。诸文不同。今轨云○（同今次第）又检八叶印品云。世尊大威德生印。世尊金刚不坏印。莲花藏印（疏名如来藏印）如来万德庄严印。如来一切支分生印。世尊陀罗尼印。如来法住印。世尊迅疾持印（已上）此中不对人。亦不指方住。但次第同今轨。彼品义释初文如经。释经了云。复次第一东方宝幢。第二南方开敷花王。第三西方弥陀。第四北方鼓音。第五东南普贤。第六西南文殊。第七西北弥勒。第八东北观音（四佛次第同。今四菩萨异）又秘密曼荼罗位品云。东方宝幢如来。南方开敷花王如来。北方鼓音如来。西方无量寿如来。东南方普贤菩萨。东北方观自在菩萨。西南妙吉详菩萨。西北慈氏菩萨（四佛次第异。四菩萨同）摄轨以四佛四菩萨。相对八印同今轨也。但四佛不指方。四菩萨指之。即同前经。广轨云。东方宝幢世尊威德王印。南方开敷王世尊金刚不坏印。北方鼓音王如来万德庄严印。西方无量寿莲花藏印。东南普贤如来一切支分生印。西北观自在世尊陀罗尼印。西南文殊如来法住印。东北慈氏世尊迅疾加持印（四佛次第异今。四菩萨同。但四菩萨方位异今。上来引文了）案今轨云。四佛东南西北即为次第。其四菩萨。普贤观音东之印北。为一双。文殊弥勒西之南北。为一双。若准广轨。四佛以东为初。南北为次以西为后。即初东。后西为一双。中间南北为一双也。四菩萨东南西北从隅向偶。以为一双。西南东北亦复如是。自余准知。大日中央以为最后。此且约方次第。若对法门。四佛对发心修行菩提涅槃也。大日对方便。或对理性。亦有异说。更捡。四菩萨别对法门。诸文不明。但或云四摄。或云四行。又或八叶为四智四波罗蜜（文）。
　　满足一切智智。青龙轨举咒无印。摄大轨云普印。经疏不说印。御作次第云。满足一切智智（外五）阿尾罗吽欠（云云）御流次第同。但真言有归命句也。
　　无所不至。青龙轨言同。印彼轨云。根本师口授（文）。集记四云。有传根本印口授外五。大师云。金刚合掌（云云）摄大轨云。为大率都婆止观莲未敷。阿尾罗峰合双佉依罗本。二诃横其端（文）此颂灌顶印信也。更问青龙轨云口授可思之。法皇二卷次第。一切智智。无所不至二个言。俱用大率都婆印也。御流次第无所不至（大刀）阿阿（引）暗恶恶（文）真言终云。是谓秘中之秘（云云）。御流次第云。次无所不至（虚心合掌。并立二.屈二.合端置二.上）.......................（云云）仪轨印云口授。言不出第五字。今次第定印者秘印欤。
　　百光遍照。师传云。此百光遍照引举。八印初法界平等观次用之。印言同青龙轨（矣）。广大轨云。二羽金刚合成作五智印。即置顶上。微加动摇之（云云）御作次第云。百光王金掌安顶（云云）御流次第同之。御作等次第布字不用之。问。何故.字置顶上耶。答。疏云。暗字一切真言之心。真言王。真言导师也。于诸真言。最最为上首（文）准此释者。真言。王故置顶上欤。生起云。次首中百光遍照王。已成五大法身。可有所证菩萨故。顶上置.字表之（文）。
　　问。何故除遍口声八字。布五类声五五字。而为百光耶。答。真兴云。诸佛正教虽有八万四千差别。不过五法事理。以此百法为一切佛智德光明。为表此义名百光明也（云云）私云。八万四千正教。言其体者。唯色行二蕴摄也。何尽事理诸法。故俱舍云。牟尼说法蕴数有八十千。彼体语或名。此色行蕴摄（文）只事理诸法摄百法故。拟彼云百光也。又更解云。表初地净菩提心照百法明门故。云百光遍照也。初地即究竟故。为佛果光明欤。
　　遍智院（大疏云一切遍智印。又名诸佛心印也）。
　　一切佛心。此印言俱出青龙轨（矣）。
　　大疏第五云。次于东方内院。当大日如来之上。画作一切遍智印。作三角形。其锐下向钝白色。光焰围之。在白莲花上。即是十方三世一切如来大勤勇印。亦名诸佛心印也。三角。是降伏除障义。谓佛坐道树。以威猛大势。降伏四魔。得成正觉。鲜白大慈悲色也（文）。
　　虚空眼。印言出青龙轨。但轨云。如佛眼印（文）大疏五云。次于大勤勇地。至于北维。置虚空眼。即毗卢遮那佛母也（文）。
　　一切菩萨。印言俱出青龙轨（七俱胝已下二十七字。轨无之）大疏五云次。复于大勤勇南。至于南维。作一切诸佛菩萨真陀罗尼印。此是净菩提心无边行愿之所集成。常能普雨世出世间一切财宝。诸求世者皆从性净莲华台中。现如是法故。云住于白莲华（文）私云。此院中七俱胝佛母大乐不空身。经并仪轨中不出之观音院（仪执云。北方观自在文。是第一重北方观音院也）。
　　观自在菩萨。言出青龙轨。印出广大轨。摄大轨云。十度印开敷地空自相并（文）大疏五云。经云。大日右方置大精进观自在者。即是莲花部主。谓如来究竟。观察十缘生句。得成普贤莲花。故名观自在。约如来之行故名菩萨顶现无量寿者。明此行之极果。即是如来普门方便智（文）。
　　问。观音经云。众生受苦恼。一心称名。观音观其音声得解脱（云云）此即观音观众生称名故名观音。今何云因如来观察名观自在耶。答。彼约众生拔苦义。此据观音能生。故各据一义欤。故演密钞云。从此（莲花部母）出生普贤故。普贤者一切观音也（文）。仪轨云。观名诸佛观。即是平等普贤观也（文）疏中约如来之行者。约当云如来行欤。顶现无量寿者。密钞云。观音持佛师现在故。弥勒持塔师灭度故（文）御口决云。弥陀现在佛故。贵师德顶戴。释迦入灭故起塔之义也。
　　多罗菩萨。印言俱出青龙轨。玄法经疏广·摄同青龙轨欤。御作次第云。多罗内缚二风立空加风（文）御流次第云。内缚二.立合（文）大疏云。多罗是眼义。青莲花是净无垢义。以如是普眼。摄受群生○青是降伏。白是大慈色。其妙左二用之中。故令二色和合。不青不白也（文）。真兴释云。多罗菩萨在观音右。凡诸圣者皆向大日以定左右。从观音眼生阿弥陀佛姊妹也（文）。
　　毗俱胝。此菩萨在大势至右。言出青龙轨。印同玄法轨。经·疏并摄大轨意。同玄法轨也。大疏云。时观音额皱中现此菩萨。西方谓额此皱文。为毗俱胝。如今人忿时上有皱也（文）。
　　大势至。此菩萨在毗俱胝左。言出青龙轨。印经云。空心合掌。如未敷莲是得大势印（云云）御作次第云。如来刻莲火指少开（文）。
　　御流次第同。私云。御作并御流次第。观音次举势至。然今次第同仪轨也。
　　问。何故名大势至。又持未敷莲耶。答。大疏云。次近毗俱胝左边书。得大势尊。如世国王大臣威势自在。名为大势言。此圣者。以至如是大悲自在之位故。以为名。所以持未敷莲者。如毗卢遮那实智花台。既成果已。后持如是种子。普散一切众生心水中。更生未敷莲花。此尊迹同是处○即是莲花部持明王也（文）。
　　问。莲花部明王是马头观音也。何云势至菩萨明王耶。答。菩萨明王称随宜。故大疏五云。以得大势明王。主安立一切众生菩提心种子（文）。真言参髯髯索者。青龙轨云。髯髯生义也。二重上生烦恼障。下生所智障。入阿字门即不生。有大空点。谓除二障。得大空生也。索不动义。种子。动法有生灭经动。不动义。皆是不安相。傍加二点。同于涅槃。即是坚义。已离二障。同于大空。如诸佛住（文）私云。中髯髯二字。如次烦恼·所智二障。初参字何若云种子者。种子索字也。御作并御流两次第。髯髯索（文）初参字无之。而仪轨有之。释不显其义如何。
　　耶修多罗。此菩萨在大势至侧。真言同青龙轨。印轨云准明王（文）马头明王印欤。石山七集内缚五古（云云）御作·御流两次第。不出此尊（文）。
　　问。今尊形相如何。答。大疏云。次于明王左边画明妃耶输陀罗。译言持明称者身真金色。以彼璎珞庄严。令极端严。如天女像（文）。
　　白处尊。此菩萨在多罗右。印言俱出青龙轨。玄法·广·摄轨同之。经·疏又大旨同。御作·御流次第又同（矣）问。此尊形状如何。答。大疏云。以此尊常在白莲花中故。以为名。亦戴天发髺冠。袭纯索衣。左手持开敷莲花。从此最白净处出生普眼故。此三昧名为莲花部母也（文）。
　　马头明王。此明王在观音下。印言俱出青龙轨。广·摄西轨经·疏等大旨同也。大疏云。何耶枳利婆译云马头。其身非黄非赤。如日初出之色。以白莲花为璎珞等。庄严其身○此是莲花部忿怒持明王也（文）。
　　诸菩萨。此观音院二十一尊诸菩萨中。举观音等七菩萨。余大白身发生等十四尊。无各别印言故。结诵总印言。故云诸菩萨也。真言出青龙轨。印同集记。御作·御流次第等。不出诸菩萨印言也。
　　地藏菩萨。此印言出青龙轨。摄大轨云。地藏同马头申水风余拳（文）广大轨云。次右花台中。观阿字。放光转成马头身。马头同地藏。申水风余拳（文）。私云。两轨如马头印也。御作次第。内缚申地水空竖。御流次第云。内缚二.二.二.竖合（文）。
　　问。大日经并善无畏所传。及现图等中。于此院无出地藏。今何列地藏耶。答。青龙等诸轨中。皆出地藏印言。又御作次第广泽等诸次第又出之。本经仪轨现图等。末必一同欤。问。真言三重.示何事耶。答。青龙轨云。诃诃诃（三因也。谓声闻·缘觉·菩萨之因。凡诸真言自说本尊之德。此总指地藏菩萨之德也）索怛拏（妙色身。自身极净故。名妙色身即法身也文）私云。示沙门形。是依声缘因。致众生拔济即菩萨之因也。
　　诸奉教者。印言俱出青龙轨。此观音院莲花使者等十六尊奉教者有之。今此结诵总真言也。大疏第十云。地.（法界）室利.（定止无垢）唅.（行空）没蓝.。此四字诸奉教者通用。随取其一字用（云云）。私云。轨并今次第。四字俱用之（文）金刚手院（是第一重南方金刚手院。大日左方也。仪轨云。今院第二坛也文）。
　　问。仪轨观音院次列文殊院。今何背仪轨列金刚手院耶。答。今次第所列。第一重四方东西南北次第列之。其理可然。而如仪轨次第者。第一重第二重杂乱欤。故真兴释云。此次须列金刚部金刚手院。为慢法者绮互列故。交错次第至下列也（文）。
　　问。若尔御作次第。如青龙轨列之（御流又尔也）何云交错次第耶。又金刚手第一重义。不共许。仪轨云今说第二坛如何。答。御作次第所列又为慢法者欤。故秘藏记所列如今次第也。但至仪轨文者。真兴释云。自下第三金刚部即第一重南方也。今言第二重者密言。以其中台为第一。故大疏云。于中台左置金刚部（文）故无边（矣）。
　　问。今次第文殊院先列释迦院。此岂非二三重杂乱耶答。释迦·文殊俱以有二重三重义故（现图释迦第二重。文殊第三重。经说文殊第二重。释迦第三重）并举欤。余院其重定故招杂乱过也。又广泽法皇二卷次第。观音院次列金刚手院。第二重四院后第一重持明院列之。是又违仪轨并秘藏记等也。
　　金刚手院此尊印言。出青龙轨（矣）诸轨经·疏是同。御作次第等又同也。
　　忙莽鸡。印言出青龙轨。但印文异今次第。轨云。亦持坚惠杵（三股云云）摄大轨云。部母地空入。余相同初（文）广大轨同青轨。大日经四同摄轨。印文少异。御作次第同今次第。印文异。御流次第内五古印（云云）大疏五云。所谓金刚部母。亦持金刚智杵。以诸璎珞严身。此是出生金刚智力三昧。所谓金刚三昧也（文）。仪轨云由此三昧。故杀无明住地烦恼也。谓以如如无我之法。降伏一切难（文）。
　　金刚针（御作并御流次第。此尊月厌次举之）此印言出青龙轨等。彼轨云。内缚申风（空入云云）摄大轨云。外缚坚风轮金刚针密契（文）广轨同青轨（矣）。经四云。定惠手为拳建立二风论而相持。是金刚针印（文）。私云。经并摄大轨。内缚二风立合针印也。而青龙轨空入者。或云。二空改双入也。疏十三见（云云）今云。以惠空入定虎口之义。内缚印本。以右空。入左空风间故云尔。无别义欤。真言缚日罗索尔者金刚针也。轨云。以金刚锐利智观穿法性也（文）。
　　金刚锁。青龙轨云。亦名金刚商佉罗大智之锁也（文）言同青龙等。印彼轨云。四轮皆相刃旋转。惠加定（文）摄大轨云。锁契福智乎返钩向身。转舒定智少上（文）御作次第云。轮反内（文）御流次第云。转法轮印反内二.出外（文）。
　　降三世。青龙轨云。亦云忿怒月厌。此金刚在佛毫相而生也（文）印相集记有传（大师说同之）言出青龙轨。青龙云。准前金刚锁二空开持风（文）广大轨云。印如金刚惠。二空开持风（文）摄大轨云。空附风并申不相着（文）御作并御流次第外五古（云云）。
　　问。金刚惠印者何印耶。答。大日经四说金刚大惠印云复以定惠手五轮。外向为拳。建立火轮。舒二风端屈为钩形。在傍持之。虚空地轮并。而直上水轮交合。如拔折罗（文）此印外五古印欤。
　　一切持金刚。常喜院云。咒同青龙。印用集记大师说（云云）青轨云。诸金刚持地一切持金刚（文）。广摄二轨与地持同（云云）御作御流次第无此尊（矣）真言中吽吽等重言。呵二障之义也。真兴云。此院中有五人持金刚菩萨。合之为一。名一切持金刚菩萨也（云云）金刚拳。印言俱出青龙轨（矣）。经四云。如前以定惠手为拳。而直于心（文）广大轨云。金刚拳外缚（云云）七集如经印相也。
　　一切奉教金刚。常喜院云。咒同青龙轨。印用师传欤（云云）。广大轨云。一切奉教金刚。独古金刚印（文）摄大轨云。一切奉教者。如上福智拳（文）法皇二卷次第云。定惠内缚申二风。如环空并立（文）御作御流次第不出此尊（矣）。
　　问。此尊何尊耶。答。私云。准前观音院诸奉者。今金刚手院使者。总合举之故。青龙轨此题下注云。一切金刚菩萨如来。三部通用此使者。谓此真言在本尊侧。承命往来随有所作也（文）。又大疏云。在本尊侧。承命往来随有所作者也。乃至通三部使者用之（文）故知。此院中使者。有军荼利等十二人。合之想名一切奉教金刚也。以十二合二十一金刚者。三十二尊也。
　　问。准前院者。诸菩萨后可举之。此院有二十一人金刚菩萨。何不举尽。但举伴使者耶。答。前院本轨中诸菩萨奉教者。如次列之。此院本轨中但举奉教金刚。不出诸菩萨印言。故任本轨说。如此列欤。
　　问。若尔何下出诸菩萨印言耶。答。此院有二十一尊金刚。之中举七尊故。重举诸菩萨印言也。但仪轨文。诸菩萨让前院欤。
　　问。若尔何重举奉教金刚耶。答。影略互显欤。问。何故二十一尊中唯举七尊耶。答。或云。二十一尊中无一切持金刚别名。二十一尊中有五种持金刚。谓金刚轮持金刚（乃至）金刚手持金刚也。故知。今一切持金刚。通五人。故云一切持金刚也。故今次第等。举十一种金刚也。私云。仪轨所举忙莽鸡金刚针。现图二十一尊中无之。经轨曼荼罗现图异故。一切持金刚别名菩萨有之欤。

胎藏入理钞卷上

胎藏入理钞卷中

　　     释赖瑜记

　　持明院（是第一重内西方五大院也。仪轨云。次往西方画无量持金刚文）。
　　般若菩萨。常喜院云。咒同玄法轨。印用集记有传。青龙轨列般若尊。不出印言。摄大轨亦不列尊。广大轨不出印言（云云）。私云。捡广大轨。虽不出印言。如青龙轨举尊名云。中量般若尊（文）又广大轨一本出真言（矣）御作并御流次第。阙持明院。广泽二卷次第有之。印文云。金刚缚申风如针印四处（文）印文先顺转等者。大师云。梵箧印先左转想小乘教。次右转想大乘教。用一切佛菩萨心真言（文）。
　　不动尊。言同青龙轨。印同集记。青轨但云火界印（文）摄·广两轨剑印慈赦咒也。玄法轨如青轨。火界印火界咒也。大疏云。此尊于大日花台久已成佛。以本誓故。示现初发大心。诸相不备之形。为如来僮仆。给仕执作诸务故○若行者常能念之。能除一切障。所谓不动者。即是真净菩提心。为表此义。因事立名也（文）。
　　降三世。次第云。金刚界根本印真言也。仪轨不戴之（云云）法皇二卷次第云。次降三世（定惠作拳易悬两地立二风）真言大咒常喜院云。摄大仪轨不说此尊。是依经疏曼荼罗欤。广大并青·玄两轨说之。是现图依曼荼罗。列诸尊故也（云云）私云。经疏曼荼罗于此院。说不动三世二尊。无余三尊也。青龙轨等有胜三世。无降三世也。
　　大威德。常喜院云。咒同玄法等乱脱轨。忿怒命也。青龙除归命。用唵印在本轨。或次第出印。可见之（云云）广大轨出此尊真言无印。青龙玄法两轨又尔也。摄大轨经并疏不出此尊也。广泽二卷次第云。内缚合中指。作一峰风开。屈为三戟（文）石山七集云。印相二手内相叉作拳。二中指竖头合。又舒二头指。屈三戟刃即成（文）小野·广泽两说。今异彼（矣）。
　　胜三世。常喜院云。咒同青龙轨。印同集记有传（云云）仪轨胜三世大威德次第也。青龙轨云。所谓胜三世○宝冠持金刚（五古云云）广大轨云。所谓胜三世。印同金刚惠（文）广泽二卷次第云。次胜三世五智金刚印也（云云）安然对受记四云。胜三世印说五古金刚印（私云。诸佛说皆用之云云）。
　　问。降三世胜三世同异如何。答。此真兴僧都问答也。彼释云。问。金刚手院有降三世尊。今此院中有胜三世。亦名降三世。此外亦有凡三处有同欤异欤。答。一云。各别也。别人同名。其真真言各异故。别体同名。部..非一。如金刚针。在金刚手院。亦有虚空藏院之末。执杵菩萨亦名金刚针等也。一云。一人一名也。随本誓故。处处出现。如地藏等也。二义俱得取舍任意（耳云云）私云。今院二尊别举。印言随别。仪轨既说胜三世。而今次第举降三世云。仪轨不载之。若一体者。何云如此耶。故知。延命院御心。可别体欤。然石山七集。出此院五尊。题圣三世。举金界降三世大印咒。后标降三世。用今胜三世印言也。故知。虽一体。为显形相印言等异。两处现欤。故大日经第一云。所谓胜三世。威猛焰围绕宝冠金刚（文）疏第四释云。复次于下方西北隅际。作降三世忿怒明王尊。首戴宝冠。持五古金刚（文）既经胜三世。释降三世。故知。一体异名也。但胜三世。四面八臂。降三世。一面二臂。随机现形异故欤。又常降三世。四面八臂也。醍醐遍智院本尊。智拳印大日也。是尊胜本尊。左右胁士。左不动如常。右二臂降三世也。先师法印。胜三世被申也。
　　释迦院（此东方第三重释迦院也）青龙轨云。持真言行者。次往第三院。东方初门中释迦师子坛（文）。
　　问。大疏第五云。次往第二院。尽释迦牟尼（文）又现图曼荼又第二重也。何云第三院耶。答。大日经云。东方初门中。尽释迦牟尼（文）。既云初门。可第三重也。但至疏释者。彼疏释云。此中第二者。是隐密语耳。若从中向外。当以释迦牟尼眷属。为第三院。今则以毗卢遮遮那法门眷属为第一。释迦牟尼生身眷属为第三。诸菩萨在非智之间。上求下化。故为第二。所以如此。互文者此是如来密藏。为防诸慢法人。不从师受者。变乱经文故。须口传相付也（文）。生起云。前一二重万太良是法身眷属也。第三重是生身眷属也。即外金刚部名。释迦亦同为其主也（文）。私云。大疏约内眷属。云第一重。生起据内大眷属云前一二重也。
　　问。义释第四云。今则以毗卢遮那法门眷属为第一。释迦牟尼生身眷属为第二。诸菩萨在悉智之间。上求下化。故为第三（文）疏释与相违如何。答。演密钞五云。疏此中第二是隐密等者。谓释迦眷属。第三院者即在第三外院也。今言第二者。谓第一先安置中胎第一院已第二。次于外第三院安置。释迦眷属。名为第二。非第二院也。诸菩萨在非智之间。上求下化者。表在三院之间。即第二院也。今言释迦第二菩萨第三者。即是从果至因说之。若约上求下化安置次第者。即名第二。故云。隐密语耳（文）私云。谓第一先安置中台等者。中台为第一。外三院为第二。故云。次往第二院。非谓三院中第二院也（为言）诸菩萨在悲智之间等者。此显诸大菩萨是三院中第二重也。然今义释云释迦第二菩萨第三者。从果至因之义也。若约上求下化次第者。应云第二。而义释云第三者。隐密语也（为言）。
　　问。诸菩萨在悲智之间等文。叶第二义。何为第三耶。答。悲者释迦化道。论云救世大悲者。之故智者诸执金刚。疏云一向是如来智印。之故第一第二举悲智毕。菩萨是在彼悲智法门中。上求下化也（为言）故疏云。今此菩萨义兼定惠。又兼慈悲（文）是非谓第一重第二重中欤。若欤依疏释者。先三院行相毕今如此。交文者隐密语也（为言）。
　　释迦牟尼佛。言出青龙轨。印同石山七集（矣）青龙轨云智吉祥印（空持水文）释迦轨同之。又集记第五云。各相捻空风（云云）私云。诸说不同中。今依七集也。或云。此印相捻三说不同。是他家大事。可寻慈觉·智证之门流也。亦可见对受记第四欤（云云）。
　　问。经并青龙轨云。住彼而说法智手吉祥印（文）智吉祥印云说法印欤。又云。智印片手印欤。故大日经说加持印云。空水轮相持是谓智吉祥印（文）如何。答。摄大轨云。牟尼说法相智手吉祥印（文）玄法轨云。住彼而说法（钵印）智手吉祥印（空持水文）私云。此等轨意。智吉祥印云说法印欤。玄法又云钵印欤。又释迦轨云。定手水空相捻。惠手亦尔二手水空共相着。余地火风三指散立（文）二手仰覆义。似今次第。但水火异。又着不着别。又七集如今次第印文结。为应身说法相。此意以二手作智吉祥印。云说法印欤。又释迦轨说形像印云应身说法相。智手吉祥印。理手向上置脐前（文）此文意。右智吉祥印。左钵印俱说法印欤。玄法轨智吉祥印钵印。俱又为说法印欤。对受记第四云。长意大德说中。但右申仰右空火捻向外名说法印。左名钵印（文）此文似钵印不名说法印。然住此印相说法故。俱可名说法印（矣）诸轨多分云智手吉祥印。常云智吉祥印者。智手作此印故欤。或两手合云智吉祥印欤”
　　能寂母。印言俱出青龙轨。大经四云。如前佛顶印是佛眼印。复有少异。谓金刚标相（文）疏十三云。佛眼印如前佛母印作之。是中少计异者。谓开空头指。令去火背。一来计不相着。如仰五眼之形即是也（文）经金刚标相者。二风不付火背。似五眼形云尔也。御口决云。不相著者。风火间开拟眼也（云云）私云。经疏意二风端不付火。标杵形（矣）玄法轨云。内缚中火屈风在火背。一麦不相到（文）广轨云。次右莲花中显示遍智眼○是名能寂母○印如佛顶眼同。金刚标相异（文）摄大轨（文异）意同。御作次第佛眼（内三古印）御流又同。
　　毫相。即言出青龙轨（矣）轨云。右拳置眉间（舒风指。空左内掌文）摄大轨云毫相智拳。风[/卽]置眉上（文）对受记云。惠拳以风中[/卽]。指白毫处（文）。御作次第云。智拳置眉间（文）。御流次第。右手作拳（胎举）置眉间（云云）御口决同御流印。
    一切诸佛顶。印言出青龙轨（文）。轨者一切佛顶。惠手指聚印顶。成密印（文）玄法轨全同。广大轨并经·疏意同之。御作御流又意同。
　　问。何故云一切佛顶耶。答。大疏云。谓十佛刹微尘数佛顶。佛顶者是尊胜义。最在在身上。即十八不共法之别名。此尊形像一同。释迦具大人相。唯顶肉髻作菩萨髻。亦住宝处三昧（文）。
　　白伞盖佛顶。印言出青龙轨（文）。轨云。次南五佛顶白伞盖坚惠风（真金）定掌覆如盖（文）。玄法轨同之。广·摄两轨并大经意同。疏十三云。次白伞盖佛顶印散舒左手。令指头相去。各寸计以为伞。右手作拳。而竖风指。指为柄以拄左掌心是也（文）。御口决云。以右风头指左火根也。御作等印相。意同青龙。注真金者五佛顶中。白伞盖其色金色故欤。故大疏云。次于释迦之南。置五如来顶。第一白伞（真金色）第二誓耶此云胜（郁金色）第三微誓耶此云最胜（浅黄色）第四帝殊罗施此云火聚（极白色。亦名高亦云火聚）第五微吉罗拏此云舍（浅白色。亦名除障。亦名捻除。亦名摧碎云云）私云。余佛顶下举故具引之。
　　胜佛顶。印言俱出青龙轨。轨云。胜顶前刀印（金色文）常喜院云。经并广·摄两轨大意同之（云云）私捡云。广大轨云。胜顶前刀印（金三补吒文）七集云。大惠刀印（云云）御作御流两次第同之。
　　最胜佛顶。印言俱出青龙轨（矣）。轨云。最胜印金轮（浅黄文）。私云。金轮者转法轮印欤。故大经云。如前轮印是最胜佛顶印（文）。疏云。如前转法轮印是也（文）御作次第云。最胜佛顶转法轮（文）御流亦尔也。
　　光聚佛顶。印言者常喜院云。咒同青轨。印师传欤（云云）青轨云。火聚如来顶（白）玄法轨云。浅白也。广·摄二轨火聚印。与佛顶同。七集云。火集佛顶印。以定惠手合为一相。其地水轮皆向下。而申火轮。二峰相连屈二风轮。量于第三[/卽]上。置虚空轮。如三目形。置火聚佛顶印也（文）御作御流次第。内三古印（云云）法皇二卷次第云。合掌地水入月。火峰以风着火。申空推火侧（文）。
　　除障佛顶。印言出青龙轨（矣）轨云。舍除内成拳（内缚）风轮屈如钩（文）。广轨云。惠手风轮钩（文）摄大·玄法二轨同之欤。御作御流法皇二卷次第同。广大轨右手作拳风钓也。青龙轨云。内缚。今次第同彼也。大经云。两手为拳。风轮少屈（云云）疏释内相叉合掌。而屈右手风指（云云）。私云。经拳者内缚拳也。疏合掌者又内缚合掌欤。又本轨上云。两手外叉合掌作拳。曲钓右风幢（文）依此等文者。此尊印有三说。内缚外缚片手印也。
    广生佛顶。印言俱出青龙轨（矣）极广广生顶五智金刚师（文）摄大轨云。极广广生顶五古金刚印。水入福智合。风屈持火中下节上一麦。极广真言云。输噜唵（二合）邬瑟抳（二合）娑娑缚贺（文）。私云。青龙·广大·玄法三轨以吒噜吽。为广生咒。以输噜吽。为发生咒。摄大轨反之。可寻决之。但御作御流法皇二卷次第。如今次第。.为广生。.为发生也。但御作御流印内五古（云云）今次第外五古（云云）。先师僧正口决云。内五古印（云云）此则同御作等也。
　　发生佛顶。印言俱出青龙轨（矣）轨云。广大发生顶同前莲花印（文）摄大轨云。广大发生顶同用莲花印。曩○南一吒噜唵（三合）邬瑟抳洒娑缚（二合）贺（文）御作次第等八叶印（云云）真言汉注第三字如青轨。广大等吽字也。摄大用唵字也。又青龙·玄法两轨说印。先发生次发生。说咒先广生次发生次第也。尊胜轨上云。广生佛顶王。左手持缚日罗。发生佛顶王。左手持开敷莲花（文）今两佛顶印。自契尊胜所持之三形（文）。
　　次无量声佛顶。印言俱全同青龙轨（矣）。御口决云。虚合二空并屈屈二风。合掌两空间绞拄。大疏十三云。谓三补吒双屈二空。以二风并厌之也（文）御口决同此释欤。今次第口云。遏伽印者是意欤。御作次第等商佉印。
　　声闻众。印言俱出青龙轨（矣）。轨云。次南声闻众梵箧为标相（文）玄法广大两轨同之。摄大不列此尊也。
　　缘觉众。印言俱出青龙轨（矣）印文如次第出。玄法·广大两轨同之。摄大轨不列此尊。经并疏有咒无印。御作次第等如摄大轨。不举声缘也。
　　问。摄大轨不说二乘印言。青龙等何说彼印言耶。答。大疏云。此是诸佛大悲力。为利有情。于三昧中。而现声闻缘觉真言。若有众生。应以此法入道者。令从此门入大悲藏（文）问。二乘自利行。永无利他心故。十心论云。随二乘地名菩萨死。相宗判若起自利心是大菩提障。何以彼真言。为入道之要耶。答。今宗五乘融会。皆开心实相门。故为入道要。不同显乘二乘也。疏第七委释此旨（矣）问。缘觉佛相好何异耶。答。青龙轨云。缘觉相与佛相何别。佛相圆满。缘觉相疲也（文）。
　　无能胜。印言俱出青龙轨（矣）。轨云。明王智持莲（风捻空。火屈入掌。右手为惠左定）定掌向外舒（高于顶文）玄法轨同之广轨云。智执莲左心。定掌向外舒（文）摄轨上句同。下句云定舒定外距（文）御作次第云。惠空风持花。余轮舒散定拳辟上拟打物势（文）御流次第右手同御作。左拳舒五指向外（文）御口决云。定掌徐垂下一度（云云）真言唧陵者。诸障不生义。广·摄轨唧替日。云日陵（二合）也。经疏此处但有印无言也。
　　问。无能胜者何尊耶。答。大疏云。是释迦眷属。亦入宝处三昧。此是释迦化身。隐其无量自在神力。现此忿怒明王之形。降伏众生画诸障（文）。
　　无能胜妃。印言俱出青龙轨（矣）。轨云。妃密胜大口（内缚并二空如口云云）玄法轨同之。但云如钓也。经·疏并诸轨印相同。御作御流次第大旨同。真兴释云。此院内有如来宝等。皆不说印言也（云云）。
　　文殊院（是第二重东方文殊院也。仪轨此次说外金刚部院。御作次第亦尔）青龙轨云。次东第三院施愿金刚坛（文）。
　　问。大日经云。次至第三院。先图妙吉祥（文）仪轨云。次东第三院施愿金刚坛（文）现图又第三重图文殊院。何背此等说云第二重耶。答。文殊是第二重四菩萨随一也。故疏第五云。当释迦内正东门之中。尽文殊师利（文）既云释迦之内。可第二重。释迦外第三重故。但至经轨文者。真兴释云。自下第二重东方妙吉祥院也。文云第三亦是隐言。理实应言东第二也（图与此异。疏文与今同云云）故无过问。疏上文云。经中次说第三菩萨眷属（文）同经·轨如何。答。此释违下句释迦之内之文。故义释第四云。经中次说第二院菩萨眷属当释迦内正东门中（文）此释上下符顺耳。或又经轨既隐密语。疏又隐语云第三欤。
    文殊师利。印言俱出青龙轨（文）。轨印文如次第也。摄大轨云。文殊智定手火合加水上。风空如缚字戚合似青莲（文）。经五云。作空心合掌。火轮交结相持。以二风轮。置二空轮上。犹如钓形（文）广大轨同御作。御流次第如青龙轨（矣）。问。今次第口授者。谁人口传耶。答。常喜院云。见集记欤（云云）。先师僧正口决云。用口授说也。遍智院僧正都督次第。用仪轨说也。
　　光网菩萨。常喜院云。咒同青轨。印同集记有传（云云）。青轨云。右光网菩萨定拳执钓印（文）。摄大轨云。光网定为拳。屈风如钓势（文）经并广大记意同之。御作并二卷次第又同。御流次第云。右手作拳属.。如钓形（文）仪轨并诸次第皆左手。御流右手者传写误欤”
　　无垢光菩萨。常喜院云。咒同青轨。印用集记有传（云云）青轨云。左莲无垢光青莲而未敷。前印舒微屈（如佛身光文）御口决云。定手向右钓立四指开散表光也（云云）表光义会轨如佛身光（矣）摄大轨云。无垢同前印（文）经·疏·广大轨意同之。御作御流次第又同。
　　计设尔。印言同出青龙轨（矣）轨云。计设尔持力。惠拳竖风火（空押地水甲加拟势云云）御口决云。三度如拟势明各一遍（云云）经·轨诸轨同。御作云智刀。御流右手作剑印。俱不云拟也。
　　乌波计设尔。印言同出青龙轨（矣）轨云。前印火轮战（空押风地水甲文）经·疏并诸轨大旨同。又御作等次第同也。
　　地惠菩萨。印言同出青龙轨（矣）轨云。地惠持幢印。定拳地水竖（空押风火文）经·疏并诸轨大旨同。御作等次第同。
　　质多罗童子。印言同出青龙轨（矣）轨云。右拳风轮杖（文）经·疏并诸轨大旨同。御作次第云。定拳舒风空在左（文）此云定拳与前异。集以空付风侧（云云）。
　　召请童子。言出青龙轨。印同御作次第欤。青龙云。召请风为钓（外拳文）御作次第云。智拳风钓三招（文）经云。惠手为拳。而舒风如钓（文）诸轨及疏大旨同。轨注外拳者集记云。惠风为钓空押火侧外拳也（文）风三召者。见八字文殊记也。私云。此计设尔等五童子。是文殊五使者。故疏云。一名计设尔。二乌彼计设尔。三质多罗童子。四地惠菩萨。五召请童子于妙吉祥左右列之。各持文殊一智也（文）。
     不思议童子。印言同出青龙轨（矣）轨印文全同次第。广大轨云。定惠外拳叉二风屈如钓（文）摄大轨意同之。御口决云。二手内缚屈二风合甲立二空并屈甲上也。御作次第云。诸奉教者亦名不思议童子合掌（文）御流次第同之。
　　问。轨云。如是五使者。五种奉教者（文）尔者今此不思议童子。五人随一欤。将通五使者欤。答。对受记云。五种奉教者初不思议童子。别记云。不思议童子是五种奉教者之上首也（文）此意五种随一欤。又真兴释云。谓是即于五使者。各有一人奉教之者。想名不思议童子。与使者别。以其真言当知之也（文）此意五使者各各有一人奉教者。总名不思议童子也。故知。若依前义者。本轨文如是五使者（波）五种奉教者也可读也。若依后义者。如是五使者（仁）五种奉教者可读也。大疏云。其使者下。各有作一奉教者（文）玄法轨云。次五种奉教不思议童子（文）此等文意顺后义（矣）。
　　诸菩萨。印言如前（矣）真兴释云。此院内亦有观自在普贤对面等多类。皆无印言也（云云）私云。文殊院有二十五尊之中举九尊。余十六尊诸菩萨印言摄彼欤。但仪轨所出地惠质多罗召请等现图二十五尊中。无此异名欤。可决之。又经现图异故。不可一同也。
　　除盖障院（是第二重南方除益障院也）仪轨云。行者于左方除一切盖障（文）疏第五云。次于第二重大日如来左方。画除盖障菩萨。西方俗法。东向而治故以东为初方。南为右方。西为后方。北为胜方。今此曼荼罗坛门向西。故当大日左方也（文）。
    除一切盖障菩萨。印言俱出青龙轨（矣）轨云。福智虚心合地水入月（空持水甲）并合风火轮。如持摩尼珠（文）。御口决云。二风作宝形也。理性院风火俱作宝形也。二说中后说虽顺轨文。经轨口传中。就师口为秘说也。御作御流次第不举此尊。法皇二卷次卷列之。疏云。此菩萨及诸眷属。皆是大慈悲拔苦除障门（文）。
    除疑怪菩萨。印言俱出青龙轨（矣）。轨印文如次第也。玄法轨云。尊右除疑怪内缚竖火空。宝瓶置一股（文)(疏云。除盖障侧作二使者。今此菩萨在除盖障右也）（文）广大轨云。定惠内叉拳次舒屈上[/卽]。宝瓶上金刚（矣）摄大轨意同也。御口决二火圆合也.御作次第云。次大爱乐（亦除疑怪）内缚二火刀御流次第意同.私云。御口决虽似违仪轨等。师口为本如先成（矣）就中法皇二卷次第云。内缚火轮圆属（文）御口同之。御作次第大爱乐者。不空罥索经说也。对受记除疑怪文云除垢（文）真言少御作御流次第等异。..........法皇次第咒。同今次第也。
　　施无畏菩萨。印言俱出青龙轨（矣）轨云。罗婆诸（三字种子）阿佩演那那（无畏施也）娑缚（二合）贺（引）御流次第归命下加罗种子也。仪轨三字为种子。下除恶趣救护惠真言。仪轨如今次第。种子字下有沙难二字。御作御流次第无此二字也。二卷次第如今次第也。
　　除恶趣菩萨。常喜院云。咒同青龙轨。印似集记有传（云云）大日经青龙轨。如今次第名。惠运记云灭恶趣。不空罥索经云舍恶道菩萨。现图云破恶趣菩萨也。青龙轨云。一切众生无始无明覆故。常在三恶趣中。尊名似得五力。愿举之令清凉。令一切众生出三界也（文）御作次第施无畏云。表五根力也（文）今轨除恶趣云。得五力聊异。然二菩萨俱可依五力欤。故疏说施无畏印云。地为信。水为进。火为念。风为定。空为惠。此印即表五根力也。又说除恶趣云。似诸众生无始以来以无明故。常在三恶。今此圣者得是力。举之令升（文）故知通二菩萨也。御作次第高擎右臂。申五轮。如打物势。破地狱拔众生（文）。
　　救护惠。印出玄法轨。言出青龙轨（矣）青轨云。披护惠菩萨悲手掌左心左拳安腰侧（文）。私云。悲手者惠手。悲是后得智所起故。广大轨云。惠悲手掩心（文）问。何故名救护耶。答。青轨云。忆念本愿。除一切苦故。故名为救护。今呼彼名。令忆本愿。而救护一切也（文）又云。又名哀愍惠（文）私云。依哀愍救护众生也。
　　大慈生菩萨。印言俱出青龙轨（矣）轨云。大慈生菩萨惠风持花（散之文）广大轨云。直空水持之（文）疏十三云印如前无畏施手。而以空风指捻。如人持花之状。余三指立而向上即是也（文）御作御流次第如今次第印。
　　问。何故名大慈生耶。答。仪轨云。言此慈从自心生。不从他生得故名大慈。谓自性清净心。不从大种子生故名自心生也（文）。
　　问。经第一云。慈起大众生菩萨（文）既向众生起慈。何云不从他生乎。答。大众生者。道心众生义。指菩萨体欤。故疏五云。慈起菩萨十六云大慈悲起也。
　　悲旋润菩萨。言出青龙轨。印同御作次第（矣）轨云。悲念在心上垂屈火轮指（文）广摄轨意同之。法皇次第同今次第也。御口决云。右掌覆心。火屈当心。空不立也（云云）。御流次第云。右手舒五指。以掌向心。屈.拄心（文）。御口决同御流印相也。
　　问。何故名悲念等耶。答。疏云。此菩萨名悲念者。此菩萨系属于悲。如人被他执持。故心不得自在。此菩萨身心。系属于悲。为悲所持故（文）此菩萨经五疏十六云悲念菩萨。经第二疏十云大悲缠。经一云悲念具惠者也。
　　除一切热菩萨。印言俱出青龙轨云。除一切热恼作施愿印（文）广·摄两轨并经·疏大旨同（矣）。
　　问。何故名除一切热耶。答。青轨云。今忆本愿。而与一切众生。除诸热恼。化一切众生。令成佛道（文）御作次第云。智与愿指头流出甘露除热恼（文）摄大轨云除恼。现图云断诸热恼也。
　　不思议惠菩萨。印言俱出青龙轨（矣）轨云。次不思议惠以施无畏手。空风持珠形。火等散微屈（文）玄法·广大·摄大三轨意同也。经云。如前以智慧手。如执持真多摩尼宝形是不思议惠印（文）御作次第如青轨。但云当口也。真兴云。此会中有贤护菩萨无印言也。
　　地藏院。第二重内北方地藏院也。青龙轨中云。北方地藏尊（文）。

　　地藏菩萨。印言俱出青龙轨（矣）轨印文如次第出也。广大轨云。定惠内为拳舒散火轮幢（文）摄大轨并经疏等印意同（矣）御作御流次第又同（矣）。
　　问。何故名地藏耶。答。十轮经疏地藏名释云。地者初也。藏者终也。性德大地中。结缘春始下一毛端善根种。熟脱之秋终阿赖耶识中刈纳为终（文）私云。从法身大地示现三密无尽庄严故云地藏也。
　　问。今菩萨与在上观音院何异耶。答。是一菩萨由本誓故。成他部伴成自部主也。
　　宝处菩萨。印言俱出青龙轨（矣）轨云。右观宝处尊惠散空风宝。宝上三股印（文）玄法轨经疏大旨同。御作御流次第又同（矣）。
　　问。何故名宝处耶。答。仪轨云。如宝生于大海中。从宝处生故宝处也（文）。
　　宝手菩萨。印言俱出青龙轨（矣）轨云。宝掌于宝上。一股金刚印惠拳舒水端（空押之文）经疏诸轨大旨同集记。七集同之。
　　问。何故名宝手耶。答。仪轨云。宝从手出言圣者从宝生（文）。
　　问。宝者何处耶。答。轨云。谓从菩提心宝而生（文）前宝处准知之。
　　持地菩萨。言出青龙轨。印出御作次第（矣）青轨云。持地右宝上二手金刚印（矣）玄法轨同之。摄大轨云。智定皆合。空地互加持（文）私云。摄轨分明。青玄金刚印者。金刚部三昧耶印故云尔欤。广大轨·经·疏大旨同。七集文同。御作次第如金刚部三上下（文）御流同之。法皇次第又同。但不云三上下。御口决云。三遍上下明各一反。问。何故名持地耶。答。轨云。以地能持一切物故以为名也。谓诸佛荷负众生故名持也（文）。
　　宝印手菩萨。言出大日经。印师传欤（矣）青龙轨云。宝上五古印（文）玄法·广·摄诸轨并经第四。但云五古。无内外说。疏云。先作向外相叉拳○状如五股金刚（文）此文见外五古（矣）御作御流次第。外五古印也。真言你梨尔多者。同大日经。青龙轨云你唎惹多。玄法轨云尔𠼝多也。问。何故名宝印手耶。答。仪轨云。生诸佛宝（文）。
　　坚固意菩萨（经云发坚固意。七集云坚固深心菩萨。诸轨同今题也）印言俱出青龙轨（矣）轨云。定惠莲花合并空。微拳开（文）玄法轨云。右宝羯磨金刚印。前印诸轮合（二风指竖着二中指背为诸轮合也云云）疏十三云。如前五股之状。令诸指头并相着是也（文疏前印者五古印也）。御作次第云。二羽五轮相合如五股形（文）。
　　御流次第云。莲花合掌二.散开（文）二卷次第同之。问。何故名坚固意耶。答。仪轨云。从金刚不坏智印生故以为名也（文）。私云。金刚不坏即坚固义也。
　　诸菩萨。印言如先。此院有九尊之中。今举六尊。以诸菩萨总印言修除忧闇等四尊也。但九尊中无宝处菩萨名（矣）真兴云。此院内亦有日光等四人。皆无印言。如是上首诸尊。又各各左右眷属围绕（文）。
　　虚空藏院。第二重内西方虚空藏院。大日前也。青龙轨云。西方虚空藏（文）。
　　虚空藏菩萨。常喜院云。咒同青轨。印集记有传（云云）青龙轨云。尊密同慈氏空持水中节（文）玄法·广大同之。私云。慈氏宝瓶印。以二空入掌中。持水中[/卽]。二风屈自押空上故。今次第印也。摄大轨云。初印福智合风如火上[/卽]双空入日中（文义释同之）此印相异今次第印。七集云。虚心合掌以二风在二火轮下。以二虚空轮入中（文）此印相屈二风置二火下欤。意同今印欤。住清净境界三昧者。疏第十云。所谓住此三昧。能知自心本性清净即达如是清净法界之境即是大空之秘藏也（文）。私云。御作并御流次第。此虚空藏院。不出虚空藏菩萨。除盖障院不出除盖障菩萨。于如来身会。出此二尊也。今次第并仪轨。于两院举二尊。如来身会不列之。现图方荼于地藏院出二尊。除盖障院。不出除盖障也。经图俱虚空藏院。列虚空藏菩萨也。今次第专合名诠自性之理。御作现图未审（矣）善无畏所传曼荼十五尊中。列除盖障菩萨也。
　　虚空无垢菩萨。印言俱出青龙轨（矣）轨云。次虚空无垢二手惠刀印（文）。私云。惠刀者大惠刀印义。故玄法轨云二手作刀印（文）广·摄二轨经·疏同之。御作御流次第又同之。
　　虚空惠菩萨。印言俱出青龙轨（矣）轨云。虚空惠法轮（文）玄法同之。广·摄二轨经·疏皆云转法轮也。御作御流次第又云转法轮也。虚空惠者演密钞第八云。谓此圣者。既虚空藏眷属。当转法轮惠故。云虚空惠也（文）。
　　莲花印菩萨。言出青龙轨。印用集记印（矣）。石山集记第五云。有传云。外缚二地二空竖合。莲花三昧耶印也（文）青轨云莲花印。玄法云普印。摄大云普遍印。经不举此菩萨。御作御流又不出之。二卷次第八叶印（云云）。
　　清净惠菩萨。印言俱出青龙轨（矣）轨云。清净惠商佉（文）玄法·广·摄轨皆云商佉印欤。御作御流又尔也。
    行惠菩萨。印言俱出青龙轨（矣）今次第莲花台印者。御口决云。八叶印也。法皇次第云。莲花台仰地空相捻六指开立（文）青龙轨云。行惠敷莲花（文）玄法·摄大·疏十三同御作。御流又云八叶也。
　　安住惠菩萨。常喜院云。咒同青轨。印师传欤（云云）轨云。安住惠菩萨多罗印。稍开（文）玄法同之。御口决云。内缚二头指立端少开。二大指并立也。私云。先多罗菩萨印文云。内缚立空风也（文）。此印二风头合少开故云稍开也。故疏十三云。作向内相叉拳合掌。申二风指竖之。头边少计勿相着（二空并竖）此印与多罗菩萨相似。但少开耳（与前异更问文）先师御口决。专合疏并轨文（矣）今次第如前者前观音中多罗菩萨欤。两手间者二手风端开。不尔者违稍开文故。或又如前者。似前指行惠印（矣）御作御流二卷三次第。如御口决也。
　　出现智菩萨。印言俱出玄法轨（矣）彼轨云。出现智菩萨真言曰（普印文）广·摄大轨云。普通印。青龙轨云。出现智合掌（文）此轨真言。今次第真言满怛罗下。有沙罗（二合）句。余轨亦尔玄法轨又入彼二字。可勘证本也。法皇次第如仪轨。加娑罗句。御作御流本。不出此菩萨（矣）问。今此菩萨何会摄耶。答。真兴释云。出现智菩萨。摄大仪轨亦名苏悉地伽罗菩萨也。上文苏悉地眷属。判为苏悉地会。是则虚空藏院之内。以出现智为上首可有拳属。若依图者。此出现智位。在虚空藏院内。从此下位。有曼荼罗菩萨金刚明王乃至十一面。以此等可为眷属。在此轨文并图中。不见经文及疏文也。出现智在古轨中。勘之可悉（矣文）私云。现图坛。虚空藏苏悉地二院菩萨中。无出现智菩萨称。然摄大轨既出现智名苏悉地伽罗。虚空藏院有此菩萨。图中虚空藏院下列苏悉地院八菩萨。虚空藏院菩萨中。此菩萨得苏悉地称。彼会菩萨可属此菩萨也。故仪轨中。举虚空藏院诸菩萨毕。次出苏悉地八菩萨。故青龙轨中云。次曼荼罗菩萨。金刚明王菩萨。金刚将菩萨。军荼利菩萨。不空金刚菩萨。不空供养宝菩萨。死雀明王菩萨。一髺罗刹王菩萨。十一而观世音菩萨形印如法教（文）玄法轨下云。曼荼罗菩萨（乃至）一吉罗刹王十一面自在印形如法教（文）故知。于虚空藏院出此八菩萨。故苏悉地会是虚空藏院摄欤。依之小野广泽次第别不行苏悉地。又小野次第示座时。不指苏悉地院。现图立别院者。开苏悉地迦罗菩萨之眷属八菩萨。而为一院。从主名苏悉地院。是依主得名欤。此八菩萨。仪轨中虽出其名。不说印言。故又两流次第不修之欤。其名现图所列全同而已。
　　执杵（青龙·玄法轨云执莲花杵菩萨）印同集记或说。言出青龙·玄法等轨。但彼轨皆佛部归命。摄大轨无归命句欤。青龙·玄法两轨云普印。摄大轨云普遍印也。御口决云内五古印。法皇二卷次第印言。如玄法轨。真言佛部归命也。御作御流次第。不出此尊也。
　　坛波罗密。印言出玄法轨（矣）轨云。右仰忍与禅相捻（文）青龙轨标十波罗蜜称。不说印言。常喜院轨云。经疏并青龙·广·摄三轨不出十波罗蜜印明也（云云）私云。广大轨虽不出印。十波罗蜜言说之。千手轨并最胜心明王经。出十波罗蜜印言。可对思之。法皇次第印相同今次第印御作御流次第不出十波罗蜜也。
　　戒波罗蜜。印言俱出玄法轨（矣）轨云。内缚竖禅智（文）。
　　忍波罗蜜。印言俱出玄法轨（矣）轨云。内缚进力禅智竖（文）七集并二卷次第同之。
　　精进波罗蜜。印言俱出玄法轨（矣）轨云。准前忍进力折开（文）七集云。内缚进力禅智竖进力折开（文）法皇次第云。外缚风开竖少屈不合（文）。
　　禅波罗蜜。印言俱出玄法轨（矣）轨云。仰右于左禅智相拄（文）七集法皇次第同之。
　　般若波罗蜜。印言俱出玄法轨（矣）轨云。左手舒右覆左上当心（文）七集法皇次第同之。
　　方便波罗蜜。印言俱出玄法轨（矣）轨云。左惠方握智度。右准前忍愿相背。进力平舒侧相拄（文）七集印同轨。法皇次第印意同今次第印欤。
　　愿波罗蜜。印言俱出玄法轨（矣）轨云。右手直竖施无畏。七集云。印相右手直竖施无畏（文）。
　　力波罗蜜。印言俱出玄法轨（矣）轨云。准戒印禅智进力忍愿竖头相合（文）七集云。印相内缚。禅智进力忍愿竖头相合（文）法皇次第云。内缚风火地合立（文）今印同石山七集也”智波罗蜜。印言俱出玄法轨（矣）轨云。外叉作拳。坛惠直竖。互交少分。屈进力头圆。忍愿竖相合（文）。七集印文同轨也。私云。今次第不云二火立合。然初云三补吒合掌。二水外缚故。二火自立合也。故同轨等也。法皇次第云。外缚风成丸。火甲一峰地甲少分交（文）。
　　诸菩萨。印言如前。但于虚空藏院有多菩萨。且举十九菩萨故。今以总印言修金刚藏千手等菩萨欤。善无畏所传曼荼罗。列二十三尊中。金刚藏千手十波罗蜜等无之。今次第虚空藏·虚空无垢·虚空惠·清净惠四菩萨。彼曼荼中有之。其余菩萨异现图坛。此院有三十三尊之中。虚空藏·苏悉地二菩萨。当今虚空藏·出现智二菩萨。其余菩萨皆其名异（矣）大日经虚空藏·虚空无垢·虚空惠·清净惠·行惠·安惠七菩萨举之。无畏现图等菩萨同体异名欤。可寻决之”
　　外金刚部院。青龙轨下云。次于东北方。布列净名众（文）真兴释下云。自下第三重内护世天等也。于中有四。约四方门分别之故。此即第一东方部内也。于中分三。初东北。次正东。次东西。是即初也。大疏云。次于东方最近北边。布列五净居天众（初三名如轨文）第四意生。第五名称远闻。此是五那含天子耳（云云）此佛所化生非关世天也（云云）。
　　自在天子。印言俱出青龙轨（矣）轨云。自在思惟手（侧头就手）玄法轨同之。摄大云。惠手承己颊（文）经同之。广大云。思惟。御流次第法皇次第同摄大（矣）御作次第云。惠手承..作思惟相。头微倾掌少曲（文）。
　　普花天子。言出青龙轨。印似彼轨印少异（矣）轨云。散右手风捻火背。空持火侧文地水稍屈仰胸前（文）集记大师传同之。玄法轨云。普花风火卷火入胸前侧（文）。私云。青轨有二说中。玄同初说也。今次第空入地水内者。异青轨也。诸说中无之。恐师传欤。御作次第云。舒惠五轮风付火背（文）御流云。右手作拳。立.屈.附.上[/卽]。以.押.侧（文）法皇次第云。惠手舒五轮。以风立火背立胸前（文）此等印相。大旨同轨（矣）。
　　光鬘天子。印言俱出青龙轨（矣）轨云。光鬘空在掌（文）玄轨同之。摄大轨云。光鬘印同前印。改空横掌（文）御作御流次第。同今次第（矣）。
　　满意。印言俱出青龙轨（矣）轨云。空捻风侧掌当前。献华势（文）玄法云。满意空风花（文）集记御作御流法皇等又持花印。
    遍音天子（御作次第云遍音声天子）印言出青龙轨（矣）轨云。遍音空加水风以掩耳（两耳文）玄轨同之。又青轨咒下注云。惠手侧掌屈三轮（文）今印取初说也。摄大轨云。智空加水上。舒掩惠耳门（文）御作御流次第同之欤。法皇次第云。掩二耳（文）问。何故名遍音耶答。仪轨云。令此音色普遍知法界诸天极欢喜（文）。
    伊舍那天（仪轨五净居天次列火天等）印言俱出青龙轨（矣）仪轨云。东北伊舍那眷属部多等戟印。三昧拳竖火轮风屈背（文）玄法·广大同之。摄大轨云。三昧拳火轮舒。正直（文）御口决云。定拳风火空开立。风空少屈如三戟也。或次第云。定拳立火。舒风空小曲之（云云）此似御口决（矣）。
　　诸步多。言出青龙·玄法等轨。印诸轨不说之。他家师等说。道海普施天普印。坚实合掌二空立去风。又用金刚合掌。权僧正说。惠和尚说。亦用坚实合掌。智证大师亦用伊舍那印（云云）今说同智证大师说欤。
　　帝释天王。印言俱出青龙轨（矣）轨云。帝释印内缚二风申如针（空竖文）玄法·摄大同之。法皇次第同。经疏有咒无印。
　　持国天王。印言俱出青龙轨（矣）轨云。右拳空竖风如钩不相着。准此腕相叉（文）。石山集记六云。大师左拳立风舒空。右亦如此交臂如钩不相着。记龟印（云云）经疏印言俱不说之。
　　日天子。言出青龙轨等。印同大师次第（矣）青龙云。日天福智仰水入空持侧。火轮欲相并。舒二地轮（文）御作次第云。定惠显现合掌二水入掌。以二空着水侧。二火相跓。二风舒开。勿合仰如车路形（云云）。
　　私云。玄法轨印文大异。青龙轨大旨同。但不立开二风是异。御作御流次第。日天次出社耶毗社耶印言。不举摩利支也。青龙轨云。二妃在左右逝耶毗逝耶。摩利支在前（文）玄法轨云。社耶毗社耶也。两轨俱虽标其名。不出真言也。
　　摩利子。印言俱出青龙轨（矣）轨云。宝瓶印（乃至）想在此中。日天子前不能日光天人眼（文终一句异）广·摄两轨云宝瓶印也。今次第同石山集记（文）。
    七曜九执十二宫神。印言俱出玄法青龙轨（矣）玄轨云。九执二羽合空轮并。而申（文）青龙云。定惠手相合空微屈离火轮（文）今印同玄意也。
　　大梵天王。印言俱出青龙玄法轨（矣）轨云。梵天持莲花（准月）三昧空持水（玄云捻水）广·摄两轨三昧空持水。犹如执花相（文）。
　　乾闼婆王。印言俱出青龙轨（矣）轨云。乾闼婆密印。内缚申水轮（文）青轨全同广·摄二轨又同之。
　　诸阿修罗。印言俱出青玄轨（矣）两轨云。修罗以智手风绞空轮上（文）广·摄两轨又同。彼西轨不说定手。青·玄二轨云。定手如妙音天（文）御作次第如今次第印。
    摩睺罗伽。紧那罗。诸人。普世明妃。自下四尊。青玄两轨并经疏。有言无印。广·摄二轨。紧那诸人普施明妃印言不说之。玄法寺乱达普世明妃注云。师云。通用一切杂类天等印。金刚合掌。今次第恐依此说欤。
　　已上自东北角南行东方了

胎藏入理钞卷中
胎藏入理钞卷下

　　        释赖瑜记
　　火天。青龙轨下云。行者于东隅。而作火仙像（文）印言俱出青龙轨（矣）轨云。定印当心（已下全同次第印文）法皇二卷次第意同之。疏十三云。以右手作施无畏相。以空在掌中。是召请火天印（文）。
    火天后。言出青龙轨印同集记（矣）玄法·摄大亦有咒无印。广大轨印言俱无。经·疏又尔也。法皇次第惠持少下定拳安腰（文）御作御流次第无此火天后也。御口决云。左如前火天印也。
　　嚩斯仙。言出青龙轨。印同集记传（矣）法皇次第同之。御口决云。自下五佛皆左手如火天印。胸前仰印持之。御作次第云。以右空承水中文。左安腰（文）此意左拳安腰欤。
　　阿趺哩仙。言出青龙轨。印同集记（矣）。
　　尾哩瞿仙。此仙名。青龙·玄法轨等偈颂中。云阿底哩与仙及毗哩瞿仙。虽如此列名。诸轨中不出印言。今云在他所仍入之出言云。.毗里.俱.摩.诃.里使（云云）御作并御流次第。用今次第骄答摩婆哩输怛摩〃阿栗𨥆言。彼处用娇答摩〃诃栗𨥆言也。御流次第云..。大师梵字次第云尾哩瞿......（云云）私案。于梵字有婆哩毗里二声欤。
　　今汉语次第。或记云。此次第大师梵字次第。后人汉字画成也。全无相违（云云）今案于梵名。随人或云比里。或云婆里。于一梵名。汉注不同欤。大师次第云输怛摩。今云俱多摩。彼梵名虽异通用欤。娇答摩咒。大师次第云..。御流次第云..等也。法皇次第两仙俱用婆哩输怛摩之言。青·玄等轨娇答摩真言出婆哩输怛摩。御流御作真言违轨文。法皇次第两仙用一个言如何。又五仙中后四仙印相是异。御作次第嚩斯（以右空蹉水中文。左安腰）阿趺哩（地）尾哩瞿（风）娇答摩（火）蘖哩伽（散五指云云）御流次第同之。法皇次第嚩斯仙如诸次第印欤。后四仙皆云印如前但用同印（矣）天台诸师等列五仙。以毗哩瞿为第五。东寺诸师次第。同今次第（矣）。娇答摩仙。言出青龙轨。印同集记大师传（矣）记第六云。有传惠手以空指火中文。大师惠手以空指水中文（文）御作御流次第。俱同集记初说也。
　　蘖哩伽仙。言出青龙等诸轨。印同集记大师传（矣）彼轨云。有传以空指中指文。同嚩斯仙印。大师惠手以空指地中文（文）御作御流次第散五指（文）。
    增长天。印言俱出青龙轨（矣）轨印文如次第。但如钩下水甲二字无之。集记又同。玄法轨有咒无印。广大·摄大印咒俱无。经疏亦尔也。
　　阎魔王。印言俱出青龙轨（矣）轨云。焰魔定惠合地风双入月（文）广·摄二轨经·疏同之。集记亦尔。玄法同青轨。但下句注云。空屈至火（文）今真言吠字。青·玄等轨嚩字也。御作次第云。坛荼印定惠合地风入内。以.捻二.（文）.
　　死王。言出青·玄轨。印通印欤。法皇次第死王普印（文）集记六云。有传不用印。诵主咒者。即成主者焰魔王也（大师用主印云云）青·玄两轨有咒无印。广·摄二轨印咒俱无。
　　焰魔后。印言俱出青龙轨（矣）轨云。焰魔妃后铎惠手垂五轮犹健吒。相（文）玄法印又同之。但不出真言也。广摄二轨印意同之。法皇次第印文同。但三振（文）仪轨暗夜神次列之。法皇次第亦尔。
　　焰魔七母。印言俱出青龙轨（矣）轨云。七母三昧奉抽空竖锤印（于心文）玄轨同之。但无注二字也轨无打物之形。今次第不云抽空。广·摄两轨等意同（矣）御口决云。打三度。明各一反。法皇次第云。安心三度上下（文）御作次第不列七母死王等也。
　　暗夜神。印言俱出青龙轨（矣）轨云。暗夜三昧拳风火并皆申（空押上文）玄轨同。但无注也。广摄二轨同。御作次第云。又名黑夜神。焰魔后也。印相同。问。何故名暗夜神耶。答。青轨云。鬼魅所行处。有情多恐怖。此神于夜中加护与安乐（文）。
　　奉教官。言出青龙等轨。印通印欤。法皇次第云。金刚合掌（文）御作次第等不出此天（矣）”
　　拏吉尼。印言出青龙轨等（矣）轨云。荼吉尼定掌尔贺缚触之（文）玄轨全同。私云。尔贺缚者舌梵名也。大师梵字次第云。诸荼吉尼（特劫波近舌文）集记云。大师定掌以舌触之。谓竖定掌。而以指端当眉间。而出舌触掌中也（文）演密抄云。谓此荼吉尼是夜叉趣摄。能以自咒术盗取人心食之（文）。
　　金翅鸟。印出青·玄二轨言虽出玄轨等非今咒。青轨不出言。法皇次第用仪轨言（大咒也）今次第言说处安在耶。御作次第云。金翅鸟王（如难陀但以右空押左空。二羽散舒如三击势）唵枳悉娑婆嚩贺（云云）今次第真言初句同之。御流次第金翅鸟不出之。御口决云。八指三摇动如鸟飞势也。诸人并普施明妃印言如先。

已上自东南角西行南方了

　　罗刹王。青龙轨云。涅哩底方主号名大罗刹（文）私云。涅哩底者西南南。大疏云。次于南隅画涅哩底鬼王是护方。罗刹王也（文）印言俱出青龙轨（矣）轨云。印文同次第。玄轨有言无印。广·摄二轨身印同竭誐（文）又广轨或本印言如青龙也。
　　罗刹斯。印言俱出青龙轨（矣）轨云。莲合水入月。风竖空火交（文）玄·广·摄三轨同之。将兄言出青龙轨。印通印欤。玄法轨印言俱不说之。广·摄两轨有咒无印。
　　罗刹众。言出青龙轨。印通印也。玄广摄三轨。又有咒无印。此将兄罗刹众。御作次第法皇次第等不举之。
　　广目天。印言俱出青龙轨。轨云。二拳而背交合。空押火轮甲。风交如索（文）玄轨同之。但风交申如索空召（文）御口决云。二掌背合交腕。二风钩结也。或云。广·摄两轨。印咒俱不说之（云云）广大或本如青轨（矣）真兴云。经及疏古仪轨中。不说广目天。薄鲁拏为首。大疏云。嚩鲁拏是大海龙王。西方护方龙王持罥索印也（云云）。
　　水天。言出青龙轨。印出广·摄两轨（矣）法皇次第云。定拳申风小屈惠手安腰（文）是用疏释又说欤。
　　难陀拔难陀。言出青龙轨等。印同集记有传也。青轨云。二龙左右掌更互而相加（文）意同今印欤。御口决云。先结兄印。诵归命难陀。次结弟印。诵钵难多等也。御作次第云。二羽覆空绞。先以右加左。次以左加右置顶上。成九头龙（文）法皇次第云。如梵天印。左手端柱右腕。手间二寸许开拳。左缚兄。右转弟（文）御流次第二手舒五指覆掌。二.相绞三缚（文）御作意同。
　　诸龙。印言俱出青龙轨（矣）。轨云。诸龙覆散掌二空互相绞（矣）。御口决云。今次第腹行者。顺旋转也。玄轨同青轨。广·摄二轨不说诸龙印（矣）。
　　地神。印言俱出青龙轨（矣）轨云。定惠密头。相拄空其掌内。奉献形（文）玄轨有言无印。广·摄二轨云二空如盖（文）。
　　妙音。印言俱出青龙轨（矣）轨云。惠风持于空。定仰在齐。舒运动如奏乐。彼天费拏印（文）玄轨同。但无第三句。摄轨云。惠风持于空。向身而来去（文）。御口决云。惠手风空捻。于定掌上三运动。明各一反。费拏者琵琶梵名也。
　　那罗延天。言出青轨等。印依广·摄欤。彼两轨云。三昧空捻风圆宛如轮势（文）今次第云。余三散竖也。青轨云。那罗延持轮定掌以舒散（文）玄轨同之。
　　那罗延后。印言俱依广摄二轨欤。彼轨云。彼后风加空（文）青·玄二轨云。后契空。持风。圆满如轮势（文）此印文似前那罗延印。故摄轨云。彼后风加空。以此为殊（文）。御口决云。以风绞空也。故主后印异（矣）。
　　月天。言出青龙轨等。印师传欤。异经疏仪轨等。青轨云。月天三昧手（或云。空捻火初[/卽]。应观向月在花中文）玄轨云。月天三昧手（观音半印文）广轨云。三昧手空风持白莲（文）摄轨云。身印三昧手空加于风上。因作白观（文）御作次第月天同梵天。但于此莲上。观净月轮为异耳（文）彼次第云。梵天印定手莲捻风空（文）今次第并诸轨梵天印。三昧空持水（文）常喜院云。今次第以空持空。是前梵天印。以空持水。如取花形作之。今月天印准彼梵天印。故以空押水也（云云）。
　　二十八宿印言俱出摄大轨（矣）轨云。莲合火空交（文）青·玄二轨云。宿密火空交（文）此轨不出印母。疏虚心合掌为印母。广轨云。定惠合空建火轮交（文）私云。小野·广泽同。二十八宿印空火交也。广轨空建者可寻之。

已上从西南角北行西方了

　　风天（此下四天ハ仪轨出西方天矣）言出青龙轨。印同炽盛光轨（矣）彼轨云。定手握为拳。地水如幢建（文）青·玄·广·摄诸轨智拳地水竖（文）。御作次第云。惠掌立..竖附作幢相（文）。法皇次第云。定拳立地水。立肘立幢势（文）御口决云。定拳者以空。押风火甲也。问。拳者次风火握空何押甲耶。答。御流次第云。左手作拳。甲立..以.押..甲上（文）御口决既同。尤可仰信（矣）但金掌小野·广泽异。如金界钞记之。
　　摩盖首罗。印言俱出青龙等轨（矣）轨云。二羽外相叉。右押左。直竖地风空。空成招（文）广·摄说半印曰三戟印。但无咒也。
　　鸟摩妃。言出青龙轨等。印未检本说。青轨云。妃密三轮开（前立文）玄轨同之。但无住法皇次第云。外缚地风空合立以空召（文）广·摄二轨。同青轨也。
　　遮文荼。印言俱出青龙玄法轨（矣）青轨云。定手仰劫波罗置口（文）玄轨云。定掌仰持劫波罗（文）劫波罗者髑髅梵名也。故今次第想有髑髅（文）。
　　多门天。印言俱出青龙轨（矣）轨云。多门虚心合双地入掌交。空竖风侧屈。一寸计不相着（文）玄·广·摄同。但玄竖字替树也。广·摄屈字作拄也。问。青龙轨云。北方门内置（文）自多门始之。今何自风天始之耶答。仪轨自北方中央始之。今次第自戟始故意异。故疏云。西北隅置护方风天眷属（文）”
　　诸药叉。言出青龙轨等。印未检本说（文）青轨云。虚心合掌火空内相叉。二风如钩形水合竖（文）又云。内缚水竖二风屈（文）玄轨云。定拳风如钩（文）广·摄二轨同青轨也。御作御流次第同玄轨（矣）法皇次第云。左拳钩风空立（文）今印相违此等诸说。可寻决之。
　　诸药叉女。印言俱出青龙轨（文）轨云。二羽地空入掌空捻地甲风火水相捻散申。如三昧耶（文）玄轨云。舒掌空持地。风捻空轮[/卽]。亦合手作（文）广·摄两轨云前印申火轮。地空自相持（文）私云。前印者诸药叉印也。御作次第云。定捻..申三指（文）。
　　诸毗舍遮。言出青龙轨等。印依经耶。经云。内向为拳而舒。火轮（文）然未云合立（矣）青轨云。内缚火轮圆（文）玄轨云。定拳申火小（文）广·摄两轨同经也。
　　诸毗舍支。印言出青龙轨（矣）轨云。前印火甲背（文）广·摄两轨云。前印火轮屈（文）彼轨前云。舒火轮今云屈令圆也。御口决云。前印二火令圆（云云）御口决同两轨（矣）又疏云。次亦准前而稍屈中指（文）御作次第云。定捻..申三指（文）。

　　诸人普世明妃。印言如前（已上）从西北角东行了。
　　净治。言出青龙·玄法轨等。印出阿閦八字文殊轨等也。又青龙轨云。次应执香炉（文）安然云。玄法等两卷乱脱。仪轨云。若有香炉者。不可要印。若无作之但执香炉真言在别可口决之（文）。
　　不动明王。青·玄等轨但说明不出印。准常作法用剑印。但印十方五处无之。去垢令清净等二句青玄两轨文也。
　　金刚钩。印言俱出青龙等（矣）轨云。定惠内成拳惠风屈如钩（文）。
　　问。何故用钩印耶。答。青龙轨云。此钩印能召十方诸佛菩萨。集会道场。令满足十地位。况余八部未生善心者。而不来至耶（文）。
　　立身。此印言仪轨不出之。依凭可寻之。示三昧耶。仪轨云。印言俱不出之。大日经供养仪或云。次举示三昧耶以真言印○入佛三昧耶印（文）仪轨云。次示三昧耶莲满无上愿。令本真言主诸明欢喜故（文）。
　　金刚网火院大三昧耶。此三个印言。诸仪轨不出之。准金刚界出之欤。其印言等如金界抄记之。常喜院云。上三种印咒。经疏及胎藏诸轨等不出之。但集记两传用之。仍今次第举之欤（云云）。
    阏伽。印言出青龙轨（矣）仪轨中出阏伽印言。不说加持印言。今次第亦尔。御口决云。作法如金界。但加持印言。不动刀印。一字明加持三度。明各一反。问。仪轨云。不动尊加持二十五反（文）是岂非加持印言耶。答。是出阏伽印言。俱轨次下云。莲合风绞火空持风下[/卽]（文）印既阏伽印。其下真言曰出阏伽明。故知。加持二十五遍者。阏伽言等遍数也。但不动尊者。出所观尊也。故今次第云观不动尊加持二十五反也。仪轨无观字故次第加之。
　　问。大日经七阏伽明下注云。当诵二十一遍。以不动尊印示之（文）此岂非云以不动刀印加持耶。答。此文甚难解。然经以不动刀印加持之。后诵阏伽明。故云尔。仪轨举所观体故。经·轨各据一义也。
　　奉花座。青龙轨有咒无印。经第七云。定惠手相合。而普舒散之。犹如铃铎形。二空与地轮。聚合以为台。水轮稍相远。是即莲花座印（文）此常八叶印欤。水轮稍相远者。不审可应云火轮欤。
　　执杵铃。青龙轨云。次执金刚杵抽掷振金铃（文）。摄大轨云。次执金刚杵抽掷振金铃。是加持法转法轮谛想执金刚如于法性当住菩提心（文）。
　　四智赞。仪轨此处不出赞。
    不动尊示座。仪轨不示此等作法（矣）又广泽流御作等次第不用此作法（矣）示座事委有集记耳。安然云。花座印但于此次。用不动示位印。以不动刀印左安腰。以右示尊（准世间主客礼想之）一示毗卢遮那佛位。二示宝幢佛○（云云）问。何故不指苏悉地耶。答。苏悉地院。是虚空藏院苏悉地迦罗菩萨眷属。即虚空藏院摄故。不别指欤。
　　金刚手。印言出青龙轨（矣）轨云。具印真言。即同执金刚。彼真言曰（五胎三胎文）真言如次第出（矣）玄·广二轨同顶上欠字等者。青轨云。佉字大空点而置于顶上。转身作萨埵。金刚种子心遍布诸支分。诸法离言说（文）。
　　私云。金刚种子心。.字在心故云尔。故次第云心上.字也。诸法离言说者。.字义故。故法皇次第云。佉字大空点（欠字在顶）金刚种子心（鑁字在心文）。
　　环金刚甲。青轨云。遍身被服甲（文）玄轨同之。仪轨上卷所出环金刚甲印言也。
　　怖魔。印言俱出青龙轨（矣）轨云。惠拳舒风轮。加于白毫际（左拳安腰文）又云。如来菩提出树下以此印。摧伏诸魔也（文）。四方四大护。
　　南门金刚无胜大护。言出青龙轨。印无之。轨云。焰魔方含字成。无胜结护。
　　东门无畏大护。言出青龙轨。印无之。轨云。帝释方花台嚩字光转成无畏结护者（文）今次第种子.轨嚩可读.声欤。
　　北门坏诸怖大护。言出青龙轨。印无之。轨云。夜叉方博字坏诸怖护（文）。
　　西门难降伏大护。言出青轨。印无之。轨云。龙方观索字转成难降伏（文）。
　　问。仪轨东北西南次第。今何南东西北次第耶。答。大师次。第云。次大界（虚合入二风水。顺逆旋转结十方略说真言曰）。
　　次南方无堪忍大护（虚合开水）...。次东方无畏结护（内缚立火）..。次北方坏诸怖大护（内缚火加钩）..。次西方难降伏大护（内缚甲立风）..（云云）今次第依御作次第欤（云云）。
　　问。若尔南方西方印何异耶。答。设印虽异。四方次第依彼何失。常喜院记云。经轨出一字言何不说各别咒耶。御作次第先标大界结印。诵略说真言毕四大护。谓一字明。今次第不显大界。标四大护。各归命加一字明。诵略说明也。本仪轨先印。次标大界真言出广说略说二个真言。毕四方四大护出之。法皇次第题次难堪忍出。广说真言。次四大护如仪轨。东北西南结印。各诵略说真言也。但印。北方。五峰。三方。如御作次第印（矣）。
　　无能胜。言出青龙轨。印是异。轨云。门门二守护无能。三昧拳举翼轮开敷。智拳心舒风犹如相拟势（文）玄·摄二轨同之。御作次第云。无能胜（不可越右手作金刚拳。直竖风指当心。直竖掌面向左腕。右手金刚拳怒风地。当如鸺鹠耳。张臂捧拳与头齐之。眼目猛怒左方显视之文）御流次第云。右手作拳。竖.当心上。左手同作此印。高举与头齐（文）法皇次第云。左舒五指。上臂至顶侧。右作拳舒风。当心诵明顶散（文）私云。今印相异此等说。依凭可寻之。大日经摄大轨云无能胜。青·玄两轨云不可守护。疏云难胜金刚也。问。今此尊何院摄耶。答。御作次第。此二守护。释迦院摄。七集出文殊院。现图出释迦院。左右图无能胜无能胜妃也。妃与相向。同异可决之。但天台次第。题门门二守护。举无能胜相向。故知。无能胜妃云相向守护欤。无畏所传曼荼下方第一重内有此二尊。当今持明院（矣）今次第十三大会外出之。
　　相向守护。印言俱出青龙轨（矣）轨云。相对举惠拳状如相击势（左拳也）玄·广·摄三轨同之。轨相对者今相向名也。七集云对面也。御作次第云阿毗目佉（相向如先印相。左当心如先相。右拳捧又如先相。眼目左顾之文）七集云。印相相对。惠拳状如相击势（文）法皇次第云。开右至顶侧。左拳舒风当心（文）。
　　不动尊心。仪轨不出此尊。法皇次第如仪轨。今次第举此尊。依凭可寻之。御口决云。右手作刀印。逆顺各三转。明各三反。
　　涂香。印言俱出广大轨（矣）彼轨云。涂香印定羽握智腕。舒五轮扬掌。作施无畏势（文）青轨云。以定握惠腕。开惠如与愿手（文）摄轨云。观掌向外竖止羽握右观（文）御作次第同广轨意也。
　　花鬘。印言俱出广大轨（矣）轨云。定惠内。相叉。圆屈二风轮峰而相拄。二空附风侧（文）今次第空轮离立（文）理性院向上离立。御口决负今轨文（矣）青轨云。相叉仰莲印置额右旋转（文）。御作次第云。内缚二.圆合（文）。
　　焚香。印言俱出青龙轨（矣）轨印文同。但额前下有旋转如三字也。御作次第意同。饭食。印言俱出摄大轨（文）轨云。二地侧相着。水火风端合。空附于风下（文）青龙轨云密合（文）御作次第云钵印（文）。
　　灯明。言出青龙轨。印师传欤。青轨云。举右手竖火轮。空押风。捻火中节（文）广轨云。智羽应作拳。水轮绞火轮。空押风地甲。火轮而直端（文）摄轨云。观拳竖火轮。空拄火下[/卽]（文）御流次第云。右手作拳立.。屈.附.上[/卽]。以.押.侧（文）此印相同青轨。今印以空押地水甲广轨空押风地甲（文）今印相违诸轨说如何。答。两流俱有其由。广泽空押火是火生空中故。有障碍火可灭也。小野水灭火故。殊押水甲令去火也。问。若尔何仪轨云水轮绞火轮耶。答。彼约同类大种欤。火大中有水大故。今次第约外水故意异。问。何故屈风着火。风回火火可灭故。答。御口云。风着火者。风约近火。云着风。若远火不燃故。
　　问。若尔何轨云空押风地甲耶。答。彼为遮迫近欤。
　　虚空藏转明妃。青龙轨有言无印。真言下注云。于印上想一宝莲花。花上想普通种子。从此字流出种种供养（云云）法皇次第云。观想火峰有欠字。流出种种供具。供养三力诸尊。
　　坛上供物。仪轨不出之。大日经七云。为令心喜故。奉献外香花灯明阏伽水。皆如本教说（文）。
　　赞。青龙轨云。应以清雅音歌咏而赞曰（赞如次第出之）启谢颂（如次第出）。
　　如来身会。问。今此如来身会者。十三大会中。何摄耶经轨并祖师等口决。未见相摄文。且私案。今此会想明十三大会修行得果义欤。若尔既非十三随一。若相摄者可摄诸会欤。例如金刚界成身会。明九会修行之轨则（矣）。
　　问。若尔此会二十余印言。如何应配因行果德耶。答。真兴僧都释云。初入佛三昧耶法界生转法轮三个印言因行也。故释云。轨云初印佛等。解云。第二明入地因行也（文）仪轨云。初印入佛三昧耶及法轮（文）大惠刀二十余等印言明果德也。故释云。轨云。憩伽归（等）解云。第三明成道果德（文）仪轨云。憩伽归命合屈风。空轮加（甲侧）文。
　　问。小岛释以如来身会。明反化身佛（云云）。今又可尔耶。答。今如来身会印言。灌顶小坛时用之。故知。法佛成道仪式也。三宝院有两说。理性院一义。更问。私案。舌语牙等身语行相。法身难有。故云化身台欤。今宗法身如来三密具足故云。三摩地轨云。归命毗卢遮那佛身口意业遍虚空。演说如来三密门金刚一乘甚深教（文）各据一义欤。
　　大惠刀。印言出青龙轨（矣）轨云。憩（ソクケイ）伽归命屈风空轮加（甲侧云云）玄轨同。但注二字无之。青轨又云。金刚合掌。亦名归命○或云定惠虚心合掌也（文）广大轨云。作归命合掌。风轮相捻。以二空轮加上。其形憩伽（文）摄大轨大日经又同也私云。憩伽者朅伽。故经云朅伽也。
　　问。何故此印名大惠刀耶。答。青轨云。刀喻利智以能断除为义○断害身见及俱生见六十二见等。此刀即大智得无垢法身（文）真兴释云。第一大惠刀。谓表断障成觉相○以此惠刀金刚利智断如是等诸烦恼故。便得无垢如来法身。此言法身者。是五分法身。是化佛成觉义也○瑜伽论云。惠刀者。谓能永断一切法故（文）私云。仪轨无垢法身也。惠刀有深秘口决更问。
　　大法螺。印言俱出青龙轨（矣）轨云。法螺虚心合风绞空轮上（文）玄轨同之。摄轨云。定惠虚心合。屈风空绞之（文）经又同之。御作次第云。虚心屈二风。以二空绞之。此商伽印。近口吹之（文）私云。御作摄轨等。与今印少异欤。又可读文点。屈风（天）空（仁）绞之。御作以（天）二空（仁）绞之可读也御口决云。未必吹之（云云）轨云。近口吹之。如吹螺之状（文）可吹欤。
　　问。吹法螺有何由耶。答。轨云。即得满一切善愿。宣说大法普得闻知（文）真兴云。第二大法螺。谓表果满说法相也。得一切善愿者。显佛果圆满义。宣说大法等者。显说法利生义（文）。
　　莲花座。印言俱出青龙轨（矣）轨云。吉祥愿莲花（文）。摄大轨云。定惠合散舒○地空各相持风火头令合。吉祥愿莲花（文）私云。风火头令合者。六叶印欤。此云吉祥莲花欤。御作次第云。八叶（文）。今次第依彼欤。
　　金刚惠（轨云。金刚大惠）印言俱依青龙轨等欤。轨云。金刚大惠印（文）摄大轨云。二羽外为拳申风。如钩地空各竖合。形跋折罗金刚大惠印（文）此轨并经外五古印。广轨并疏内五古印也。御作次第又尔也。御口决云。外五古印（云云）御流次第。金刚大惠外五古印（云云）御口同之。问。何故名金刚惠耶。答。真兴云。金刚惠表佛身坚固相也（云云）大疏云。由此金刚印能坏无知之害。一切不能坏（文）。
　　如来顶。言出青龙轨。印同集记有传（矣）青龙云摩诃如来顶（内缚）摄大云。定惠内为拳。火空各竖合风屈持于火（文）御作次第云。内三置于顶上（文）。
    如来顶相。印言俱出青龙轨（矣）右手为拳置于顶（文）法皇次第同之。御口决云。左手不取袈裟。为拳安腰也。问。今顶相与前何别耶。答。真兴云。如来顶表尊特大人相也。大般若云。如来顶上乌瑟尼沙。高显周圆。犹如天盖如来。顶相表身量无量相也。大般若云。如来顶相无能见者（云云）。
　　毫相藏。印言俱出青龙轨（矣）轨云。惠拳置毫相处（文）摄大云。惠手屈成拳。风节置眉间（文）御口决云。此下左手取袈裟角也。私云。御流大钵印取袈裟角也。问。何故毫相云藏耶。答。真兴云。毫出入光故名藏也（文）。私云。青轨云。毫光遍十方。能满愿净戒因也（文）准此文光遍十方而满众生愿如库藏出宝。成人所求故。云藏也。大钵印言俱出青龙轨（矣）轨云。取袈裟内角及掩肩之角绕肘。回入手内。合二角如双耳也。重于二手。引上当脐。承钵之形（文）私云。御流次第绘图。左手执袈裟角。其拳上右掌仰置也。御口决云。左掌仰绕袈裟以大指押袈裟角（角出指间）右掌仰重二火端拄如法界定印也。集记第八云。有传云。定掌取袈裟二角置脐轮。即掌仰以惠掌仰重。置袈裟手上（文）又疏云。二手相重如坐禅手（文）疏并石山记叶御口决（矣）问。钵表示如何。答。疏云。亦能定一切非器众生。皆堪为法器也（文）。青轨云。同如来持恒河沙诸佛标炽之仪。堪为法器也（文）。
　　旋无畏。印言出青龙轨（矣）轨云。智慧手上舒名无畏施者（文）玄·广二轨同青轨云左手持衣二角（文）。问。何故名施无畏耶。答。轨云。此印能除一切种种怖畏。忧患即时皆息（文）。
　　与满愿。印言出青龙轨（矣）轨云。下垂号满愿（掌外文）又下注云。持衣如前掌外如施悲也（文）。问。满愿意如何耶。答。轨云。意云。愿诸佛与我金刚身也。亦是受我大智之身即是满其所愿耳（文）。私云。前施无畏是大悲拔苦义。今与愿即大悲与乐义也。
　　悲生眼。印言俱出青龙轨（矣）轨云。惠拳舒水火（押空）又下注云。地风押空背反手云饰眼。成金箄除暗膜印。先左右眼（文。或本）右左（云云）此时不取袈裟角也。
　　问。何故加持两眼耶。答。以此印加持两眼故。成就五眼也。故仪轨云。以此秘密方便。能净眼根。成就佛眼。得见如来深密境界也。肉眼见一切色。天眼见一切众生心。惠眼见一切众生诸根境界。法眼见一切法如实相佛眼见十力（文）真兴云。如来深密境者。即解脱涅槃理也。肉眼等者明五眼用也（云云）。私云。成就佛眼等者总句。故兴释云。肉眼等四至果位时总名佛眼（文）又御作次第云。惠空押地水甲申水火三度拭右左眼先右眼。次左眼。总成就佛眼（文）既云总成佛眼。故知。仪轨成就佛眼者总句也。予十七岁。为学问叹睡眠之时。梦僧来。欲除睡眠以此印可加持眼。所授印自当今印（矣）。
    如来索。印言俱出青龙轨（矣）轨云。内缚风轮索（文）玄轨同之。摄大云。定惠成拳舒风头圆合（文）广大意同。问。何故名如来索耶。答。轨意云。此索从如来信解力生亲能现种种形。以四摄索度一切众生故云也。
　　加来心言出青龙轨。印同集记有传（矣）集记第八云。有传云。三昧手空押地水甲。惠手地水入定掌。以空押惠地水甲。定惠二火风舒竖前（文）青记云。心印舒为轮（文）玄法同之。又下注云。不易前指申火相并微屈（文）私云。前者索印欤。摄大轨云。前印申火屈火风并如钩。是谓如来心（文）广轨同之。私云。此轨前印者钩印也。广·摄两轨。如来心前举如来钩印。青玄二轨不列钩印。今印相异诸轨经说。依石山记师资相承口决欤。御作次第云。内缚右大指入左风空间。火风并立少屈（文）此印相同经轨说欤。
　　如来脐。言出青龙轨。印同集记传（矣）青轨云。舒水如来脐（文）玄轨同之。摄大轨云。右拳收火风。申水如来脐。广轨并经意同欤。今次第印。异经轨。依集记相承口传欤。御作次第云。内缚舒屈惠水火风（文）御流又同之。
　　如来腰。言出青龙轨。印同集记有传（文）集记云。有传云。内二水合竖。大师云。内缚舒立风火头相附（云云）御作次第云。内缚申惠水（云云）私云。集记大师说与御作次第相违。可决之。青轨云。惠手地水火风如前皆小屈（文）玄法轨云。内缚舒惠水。是名如来腰（文）摄大云。即前风火水。舒散（文）御作次第同玄法也。
　　如来藏。印言出青龙轨（矣）轨云。全同次第印文。摄轨云。定惠虚心合风水屈入内火合。空亦然。地合令少屈。此名如来藏也（文）玄法同之。御作次第云。虚合二风水入内二地少屈（文）此印相同摄大也。
　　普光。印言俱出青龙轨（文）轨云。普光火内交。空入风水。散地轮竖相合（文）玄轨云。普光准大界。二空屈入月。风舒如放光。火屈如钩形（文）摄大轨云。普光印准前空。入月。风开。如放光（文）御作次第云。虚合二空火指拄六指散开（文）私云。摄轨准前者。指火界印欤。今次第不出火界印也。
　　如来甲印言俱出青龙轨（矣）轨云。甲印。虚心合风幢加火背（文）真言注云。空离火如少麦许（文）今次第风加火背不付（云云）御作次第云。虚合二风加火以空指火中[/卽]（云云）法皇云。虚合风持火侧。空离火如少麦许（文）诸说取少麦喻异。可决之。
　　如来舌。言出青龙轨。印依大师次第（矣）。御作次第云。虚心合二水入掌。屈二空押水甲（文）青轨云。舌相二空入（文）摄轨云。准前如来甲。空押二水甲。尔贺缚触印（文）私云。尔贺缚者舌梵语也。
　　如来语。言出青轨等。印出摄轨。又同御次（矣）轨中云。语门虚心合风水屈相捻。二空并少屈。地水合成峰（文）御作次第云。虚合风水入内。二空少屈口形（文）。
　　如来牙。言出青轨等。印同大师次第（矣）御作次第云。虚合二风屈合甲如牙二空开立（文）御口决。二空押二风屈侧。开立如牙也。青轨云。牙印风入掌（准前）玄轨同。注云。三补吒（云云）广轨云。复准语印。以二风轮屈入掌。在空轮傍（文）诸轨大旨同（矣）。
　　如来辩说。言出青轨等。印同大师并石山记（矣）御作次第云。虚合二风勾火背勿着。二大动转。辩说势也（文）集记第八有传意同之。青轨云。辩说二风轮（准前印）火侧第三节空轮微摇动（文）玄·摄等轨意同之。
　　如来持十力。印言出青龙轨（矣）轨云。十力莲花合。地空屈入月。掌内节相合（相合云云）经第四云。空心合掌二地二空屈入相合（文）广摄二轨意同。御作次第云。地空入中相捻六度头相集（文）私云。此表如来十力功德也。十力者。一处非处智力乃至十漏尽智力也。青龙轨云。由此智印。能持如来十力之义也（文）此十力唯在果位。或通因位。二义中今约果。故云如来持十力欤。此等分别如别抄。
　　如来念处。印言俱出青龙轨（矣）轨云。念处风捻空（准前文）玄轨同之。但无住。摄轨云。念处同十力。双屈于空。风上节相合（文）。广轨大旨同欤。集记云。大师言虚心合掌。以风立空背。似阏伽印（文）。
　　一切法平等开悟。言出青轨。印同摄轨（矣）摄轨云。次陈开悟印。前印空。加水。余度并申合（文）青轨云。开悟圆风甲。地水空入掌（文）玄·广二轨大旨同也。
　　问。仪轨文初偈颂。从如来藏至慈氏十二印言为一段。而正出真言之时。开悟次结已上如来身会。恐似前后相违耶。答。凡今轨文于三十印言。初段入佛三昧耶。至如来腰十八印言为一段。初以偈明印。后正说真言。后从如来藏至慈氏十二印言。初以偈明印。后出言之时。开悟说为如来身会结者。开悟已上表佛身德。是内证自利之义也。普贤·慈氏等菩萨德。即外化利他之义也。佛菩萨德中。开悟已上显佛德故。结如来身会也。故生起云。二羽依文。开悟真言青龙注云。已上如来身会（云云）故知。前佛果。后是佛因也。第二明佛因功德者。初普贤。次慈氏。此曰是佛因欤（云云）。彼小坛时。或自大惠力至慈氏二十七个印言结诵。是显自利利他圆满之义也。或又从入佛至开悟二十八印言结诵。是显因果圆满之义也（入佛法界转法因行。大惠力等是果德也）又义大惠力至开悟二十五个印言用之。真兴释云。度二十五有群生。但表二十五种功德（云云）。
　　问。仪轨并御作次第广泽御流次第等。诸会以前如来身会行之。今何违本轨等。诸会以后修之耶。答。今此如来身会专示果德故。诸会修行之后举之欤。但仪轨文者。真兴释云。如来身会明成佛果德。诸会明三部普门示现也。御释等任仪轨次第欤。广泽等未必然。法皇二卷次第。如今次第也。
　　问。如来身会者。自何印言。至何印言耶。答。法皇次第云。自大惠力至开悟二十五明名如来身会。藏一切智印（文）生起云。就初三十印亦二。初二十八明佛果功德。后二明佛因功德（文）真兴释云。尔时薄伽（等）自下第五明作化身佛分三。一总表化身德。二明入地因行（入佛三昧法界生转法轮）三明成道果德（大惠力已下）此等意。入佛三昧耶等。为如来身会欤。仪轨既一段明故。或又普贤·慈氏仪轨为一段。然如来身会结不入之。常喜院入佛三昧耶等属如来身会也。理性院小坛时。自入佛至开悟二十八印言结诵之。此入佛等三明属如来身会欤。三宝院自大惠力至开悟二十五印言结诵之。法皇次第同欤。又觉超。入佛等三明为果德。真觉为因行也。
　　普贤菩萨。言出青龙轨。印同御作次第（矣）彼云。虚合二风加火背令圆。以大捻火根（文）。青轨云。普贤如意珠莲花合风加火上节如宝形。玄法·摄大同之。但下一句无之。青轨上节宝形异今印。疏十三云。作补吒。以风指。转加二火指之背后。当[/卽]令圆是也。此又同今次第欤。
　　慈氏菩萨。印言俱出青龙轨。又印同集记有传（矣）青轨云。慈氏印准前。屈风火轮下空压如军持（文）玄法摄大同之。疏十三同之。又疏云。此印如卒都婆形者。以持一切如来法身塔故。犹如观音持佛身也（文）。问。何故弥勒持塔。观音持佛耶。答。演密云。观音持佛师现在故。弥勒持塔师灭度故（文。）问。印文宝瓶印何云如卒都婆形耶。答。三宝院流。弥勒印有秘决。更问（矣）传法院本愿释云。能居慈尊既号毗虚遮那（慈氏轨云。大日慈氏同一体）所住足天岂非法身净土。密印所表秘趣可知（文）。
      三世无阂力明妃。印言俱出青龙轨（矣）轨云。顶印（文）法皇次第云。内缚申合火开风着火。空直立顶散。如来顶印也（文）。
　　无能害力明妃。印言俱出青龙轨（矣）轨云。以梵夹印八遍（文）法皇次第云。定掌开仰心前惠覆定上。是梵夹印（文）。
　　问。御作次第者无此二印言。何今举之耶答。仪轨举二印明。故今次第依彼也。故生起云。故知。三十印摄别别功德。此二总摄无边功德。二中前但同如来境界。后通二乘三乘凡圣。宽狭为次（文）。
　　本尊加持。石山集记第八云。次本尊加持。大师五古印五处加持。真言曰。..........御口决云。本尊加持结外五古印。诵五古明三反。然后加持五处也。师传云。法界定印等并毫相等印言不用之次住定印御口决云。入我我入观也。定印者法界定印也。御流次第云。次入我我入观（云云）。彼用弥陀定印也。今观文全同集记有传也。问。想自心九重满月轮。九重方如何答。或记云。九重有二说。或说平团上细九重也。今说虚圆。次第中小九重也（云云）。私云。两说意同也。对受记云。珍和尚说云。九重者内外九重月轮也。大和尚释。仰平月轮中作大小九重（文）（大和尚者慈觉大师也）真兴释云。言九重者非如紫宫内外九重。亦非如塔上下有九。其实中台并八叶。各有一轮。名九重也。有九月轮合名九重。即是大日四智四摄各别坛场也（文）私云。八叶九尊月轮云。九重月轮也。今四摄者四行菩萨也。
　　问。中台八叶月轮则可有九尊种子。何九重月轮中观一.字。故知。可如前义耶答。一种.字即诸佛种子故。为九尊种子何失。故尊胜破地狱轨云。九重月轮表八叶九尊义（文）或又如琉璃壶九重之内观一.字欤。若九尊各别月轮何下字轮观云九重月轮有五字耶。又有九重满月轮。其上有五字（云云）既云其上。如镜九重欤。但尊胜轨设虽如前二义。九数表九尊位也（为言）又御流次第云。我心中有九重满月（九尊位）其上有.字（文）此文或九尊住月轮。各有.字欤。或一.字遍大小九重月轮欤。
　　问。九重月轮何色耶。答。或处云。轮团成九重。秋夕月光也（云云）又悉地出现品疏云。犹如九重月在薄雾中。既云月色。若尔纯白之内。何为九重。大和尚决云纯白圆。内小大九重可有际分。安亦疑云。小大九重可有白黑。何为纯白。大和尚决云。虽无白黑。只有重际（文）。
　　次取珠置顶上。御口决云。入我我入观次本尊加持（如先）次正念珠念珠加持明并偈念珠作法等。皆以如金界。但本尊明异彼也。又改本次第明明五字明也。珠捧顶上。誓愿咒珠置本所毕。
　　次本尊加持（如前）次结定印。此字轮观定印者。法界定印也。
　　问。以五字配五分法身依凭安在耶。答。此字轮观。用集记有传文也。师资相承说欤。
　　毫相悲生眼等。御口决云。本尊加持如先。外五古印五字明也。毫相悲生眼。不动不用之。问。集记有传。毫相悲生眼用之。不用不动印言也（云云）如何。答。青龙轨云。复结根本印。真言七反已（文）私云。根本印者。外五古印欤。玄法轨同之。
    次随意念诵。此散念诵佛眼大日（台）金刚萨埵般若不动大金一字。
　　次净供物览字用之。御口决云。先佛眼印言（如常）。
    次五供印明（如常）次事供（引上阏伽用此矣）事供加持印明（如前）。
    赞（心略赞）普供养（虚空藏转明妃）三力。祈愿。礼佛（别在之）后铃回向方便（祈修一切等）回向（在别）。解界（如次第出之）。
　　次加持句印言。出青龙轨（矣）轨云。说救世加持令法眼道遍一切处。久住当令金刚合掌随明遍触身（文）。次奉送偈并真言（同金刚界）偈并真言出青龙轨。印依金界（矣）青龙轨云。所奉请诸尊本所不为无等。本誓之所留止也（文）。
　　普为五类并偈（用否任意）回向方便随心回向。御口决云。普为五类并偈两种回向不用之。三部三昧耶。御口决云。三部被甲印言结诵之普礼（金一打）。

胎藏入理钞卷下

　　正安二年九月十二日。依或人请于根来寺中性院坊记之毕。金刚佛子赖瑜（七十五）。
　　同三年十二月二十四日。于同院少少再治。赖瑜（七十六）。
　　同四年正月比。愚身清书之进之间赐此中书毕。金刚资实尊。
　　天正三年五月比。于根来寺中性院（道僖法印）御房传受之砌。下总佐仓专良房书写之了。实名尊快。
　　时元禄十五（壬午）祀同国同处养诠房。实名定昌。
　　时宝永二（乙酉）季三月下旬。于丰山书写之。
   上求菩提下化有情
