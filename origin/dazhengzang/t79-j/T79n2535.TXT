　　《大正藏》第79卷No.2535
No. 2535
薄双纸（遍知院御记）口决第一


　　弘长二年（壬戌）正月九日（参宿日曜）于醍醐寺报恩院（三宝院正流遍知院付法）传受始之。
　　御口云。上古名折纸。折纸注种三尊印言等传受之。近来别故僧正甫缀折纸。随用书尊法引放。每尊别帖为之传受本。号薄双纸。是也。
　　问。传受作法如何。答。御口云。师资心上如次观.即想大日金萨（云云）私云。是即拟铁塔授法之仪欤。或为师之边一切皆即大日也。为资之边一切悉即金萨欤。又御口云。上古先受明灌顶授之后传法也。近来未然也。于受明灌顶有总别二意。总者受金胎受明灌顶传受两界之后诸尊法传受不用受明灌顶。金刚界部尊金界所摄故。胎藏部又尔也。别者每尊悉先受明灌顶也（云云)药师消灾轨云。智者先从师受三摩耶戒发大菩提心得持明灌顶阿阇梨印可然后乃修持（文）十八道轨云（如十八道私记引御自笔里书云）御请来录云。受受明灌顶再三（云云）可思之（云云）私云。准此等文定知传受已前可受受明灌顶欤。传受次第。

如来部
先阿弥陀

　　问。遍智院目录药师为初。何违彼乎。答。御口云。弥陀是吾堂本尊。故最初授之。就中既名无量寿尊。保师资之寿命于万春。又称极乐世界主。遂自他之往生于九品而已（有人里书云。私云。阿弥陀此云无量寿。无量寿者疏第四云。次于西方观无量寿佛。此是如来方便智。以众生尽故。诸佛大悲方便亦无终尽。故名无量寿文）。
　　劝请等（云云）。御口云。晴仪用劝请。自行用发愿也。问。劝请发愿本尊句何句次加用之乎。答。御口云。劝请教令轮者降三世句次用之。发愿本尊界会句次加之。
　　大金刚轮等（云云）御口云。略仪如御记。道场观已前大金地结方结也。如法修之时大金刚前修四无量观。方结次金刚眼·召罪·摧罪·业障除·成菩提可加行之。随在何尊两说准之。问。前方便又可加行净地等乎答。御口云。广仪不加用也。私云。理性院.字观次加用净地净身也（四无量次加胜愿也。或准净地）观中心前有.字即极乐界（文）。
　　问。显乘犹心清净处即净土处云。或西方非西方我心即西方等（云云）秘宗极谈何观净土于心外乎。答。私案云。如来授教药随机不同。为浅智说心外为深智教心内欤。例如有相行者用本尊无相人废本尊也（取意疏意欤）无量寿轨（不空译）云。闭目运心想在极乐世界对无量寿如来并诸菩萨眷属（文）是存极乐于心外意欤。又观自在王轨云。入定思惟观无量寿如来周遍法界行者己身悉在彼会（文）依此文者净土遍十方故。何论内外别（矣）故会次第文云。遍法界也。理实是九品花台开性德心莲（兮）遍十方。无尽庄严显恒沙已有（兮）通三际。故和安养都率本一心之莲台。密严花藏是同佛之游处者欤。故秘藏记云。是花藏世界者寂上妙乐在其中。故云极乐。当知极乐与花藏虽名异而非异处（文）（深义更问）御自笔里云。坛者心地也（极乐者即坛上也）故大日经疏云。佛从平等心地开发无尽庄严大曼荼罗已还用开发众生平等心地无尽庄严大曼荼罗（云云）私奥之实说道场之建立心地之外诚何处乎。今心外者为初心行者也。例如召入如来寂静智颂初心行者先心前观之次禅智俱入召入心内也。金界行仪入智是也。凡道场建立有广略不同。广以略出经为本。略诸经仪轨中略说是也。付之或三轮五轮九山八海宫殿楼阁坛地莲月一一建立之。或坛上直楼阁等观之（五轮九山八海等略之）或坛上直观莲月等（楼阁等略之）或直心前观莲月。或直心上观之（石入仪无之）如是之诸说敢非异违说。只是广略不同也。任行者之根机可观之。既得此意者不可守杌。但先德次第广略不同大旨不违本说也。谓其尊本经轨若广。今所注之私记又广。略又如此。石山道场观等大旨被守此旨欤（云云）此先师口决也。忌惮大概注之而已（云云）。已上（御自笔）。
　　其中有.字变成五峰八柱宝楼阁（文）御口云。五峰在栋上表金五智。八柱在栋下显胎八叶。是则两部不二楼阁也（云云）。
　　私助云。五部在上表果位五智。八柱在下示因位八识。两部不二楼阁即二界一心法门也。
　　莲华上有曼荼罗（云云）御口云。曼荼罗者坛也。旧翻坛。新翻轮圆具足也。
　　花上有.字罪障消灭（云云）无量寿轨云。次想坛中有纥哩（二合引入）字。放大光明如红颇梨色。遍照十方世界。其中有情遇此光者皆无有不得罪障消灭（文）御口云。是本尊种子观也。.字是....四字合成字也。.因业义即痴也。生死流转以无明为因。故.尘垢义即贪也。.灾过义即瞋也。意显（矣）.远离义又涅槃义也。是即灭三毒之罪障证二种之涅槃意也。依之理趣释云。于东门画天女形表贪欲。南门画蛇表嗔形。西门画猪表痴形。北门画莲花表涅槃形。得入此轮坛至无上菩提。一切诸惑皆不得染污（文）可思之（云云）故知.字放本觉本净之智光灭三毒三妄之惑闇。故云放大光明罪障消灭也（云云）问。若尔者断除烦恼显证菩提欤。答。既种子云清净自在字尊号云自性清净如来。定知智光照烦恼即菩提非断除也。依之理趣经中。设住诸欲犹如莲花（文）或经中清净。自在字彻照三界冥地狱诸有趣清净如莲花（文）私云。或传云。以....四字为四亲近四菩萨。以.一字为阿弥陀。是即四菩萨弥陀四德故。
　　此字变成○说法利生（云云）御口云。此三摩耶形观也。依大师御传等也。诸尊法习或观念修行之仪则悉为秘事。或种子为秘事。三形尊形又尔也。令尊以三形为秘事。此流习也。所谓八叶红莲者我性心莲即胎藏也。横五钴者本有五智是金刚也。茎五钴者是妙观察智阿弥陀也。或说一钴上立之者或应云以一钴为茎（小野僧正次第以一古为茎文）上下莲杵表胎金。中间或五钴或一钴俱以表两部不二义也。故知两部不二之三形也。仍为此尊甚深秘传（云云）（已上故僧正相承口传也）问。一钴茎可然。妙观察智五智随一故。五钴说如何顺妙观一智乎。答。御口云。各具五智无际智（文）五钴说专甚深也。又寻云。下此莲花变成观自在王如来（文）为茎独钴五钴三形违此文如何。答。御口云。莲独（茎）五钴（横）三种皆弥陀三形也。例如彼如意轮以莲花轮宝三为三形（矣）俱以三种配金胎不二。是三形中秘传也转成时用莲又约常途所用也。两部不二妙观察智独钴是秘传故且隐密阁之欤。
　　御自笔云。莲花令三形总体也。茎枝末也。故只摄末云莲花也。凡令三形如此可习之也。
<PIC>T79017601.GIF</PIC>

    莲花理也（胎）五钴五智也（金）以此理智和合之体为常住佛性之形。是则胎藏莲台也。令以此我性心莲为弥陀之三昧耶身。理趣释可见之。又茎一钴妙观察智也。令为五钴。各具五智无际智义也。可思之。当流之习只合莲杵为一三昧耶形表理智不二。非必以茎显不二也。但以茎显不二。其理弥佳（矣）不遮之欤（云云）。
　　此莲华反○（云云）御口云。此下羯磨形也。依观经等意也。无量轨七处加持功能云。由结此印及真言加持威力故。即变此三千大千世界成极乐刹土也。七宝为地。水鸟树林皆演法音。无量庄严如经所说（文）。
　　问。准唯识等说。无上觉者虽神力难思。无施非情心相应化用。何有树木说法义乎。答。彼权教意欤。真言加持力岂夫不然乎。故理趣释云。由此字加持故。于极乐世界水鸟树林皆演法音。如广经中所说（文）（大师开题云依.字加持之）寻云。小野次第孔雀王为座（云云）今何不尔乎。答。御口云。彼五佛中阿弥陀今不尔也。凡形像所座头面手臂身色等。于一佛经轨之说说师师之所传不一准。应物之方便随机之色身岂不然乎。余尊皆效之（矣云云）。
　　召请。莲花部（云云）。御口云。莲花部心印言也。右风召三度明各一反无量寿轨云。二手内叉左大屈入掌右大曲如钩向身招之。即诵真言曰。唵阿嚧力迦噎醯呬娑婆贺。由结此印奉请故。无量寿不舍悲愿赴此道场。并无量菩萨受行者供养证明功德（取意）。
　　结界（马头）问轨云。二手合掌二头二无名屈入掌各相背二大并屈勿着头指。即诵真言。唵阿密㗚妒纳婆嚩吽发吒娑婆贺。诵三反即以印左转三匝避除一切诸魔皆自退散。便以印右旋三匝即成坚固大界（略抄）观自在王轨云戒方右押左外相叉忍愿相柱。以进力句戒方。禅智捻檀惠头。密言曰。唵阿密㗚都娜婆嚩吽发吒（文）私云。御口云。同前轨说也。大威德并马头莲花部教令轮故用之也。
　　华座。御口云。佛菩萨八叶印。明王六叶印（如八叶印二风着二火背成六叶也）天等荷叶座（左掌伸向外也）今诸佛故八叶印也。自下准知之。劝修寺天等用四叶印欤。问。明同异如何（御口云。八叶六叶印同用......明。荷叶用归命.言也。或归命.云云）。
　　理供。问。五供八供中用何乎。答。御口云。若金界尊若胎藏尊别行时皆用五供印明。当流之习也。
    赞（先四智次本尊）作法十八道记（矣）四智赞总德本尊叹别德也。无量轨云。修行者每日三时常诵此赞赞佛功德。惊觉无量寿如来不舍悲愿以无量光明照触行者。业障重罪皆消灭身心安乐澄寂悦意。久坐念诵不生疲惓。心得清净疾证三昧（文）。
　　礼佛。问。何句次用之乎。答。四摄次可加用之。
　　入我我入（御自笔云。定印是名观自在三摩地也）御口云。妙观察智印（矣）问。今此观想悉无量轨文也。而彼轨云。于净月上想曰哩字（文）。令何云.字乎答。御口云。常传依.字成义。.生不可得义。.尘垢义。表生死淤泥出依生莲花而不染淤泥之义也。大师传.字也。义如先注（矣）实范上人云。𠯐哩字展转书写呬误𠯐欤。但可.字欤。故以.字可为正说欤。故以.字可为正说欤。左手持莲花右手作开敷势（云云）无量寿轨云。全同。理趣释云。观自在菩萨手持莲花观一切有情身中如来藏性自性清净光明。一切惑染不能染（文）私云。如来藏性者本觉佛性体也。故大师释云。观自在菩萨手持莲花。表一切众生身心中有本来清净理。虽沉沦无明三毒泥中本来清净。理者即佛知见体也。不染不垢犹如莲花（文）显名之自性清净心密谓之本有心月轮。此知见有性相。所谓性则本觉性德之菩提心。相是始觉修生之菩提心也。左手持莲表众生佛性也。右作开敷势诸佛慈悲令彼开示悟入之义也。故大师释云。此得自性清净如来以一道清净妙莲不染开示众生拔其苦厄（文）木幡口传曰。弥陀定印六指交重四指头柱。表六道众生显得四智菩提也。是即自证也。观音引开彼印作说法印者。趣化他门之义也。理趣释云。若于清净妙国土现成佛身住杂染五浊世界则为观自在菩萨（文）可思之（私云。引开自受用大日之智拳印作他受用金萨之铃杵印。准知）又风空端柱作开敷势。是风自有开敷之功空中风专具自在之德故也（云云）观自在王之称偏依此印者也（云云）私云。禅进二度是禅定义是长养义。令佛性心莲勇猛增长故合进禅作此印欤。
　　八叶上各有如来○面向观自在菩萨（文）问。观音是因位伴。如来是果位主也。何伴居台中主安叶上乎。答。御口云。入我我入是生佛无二之观门因位修行之轨则也。仍为显因强果劣也。例如识强智劣义（矣）又秘传云。观音是大悲为体故。经云。一切如来大慈悲皆集一体观音（文）又菩提心曰。佛心者大慈悲是也（文）又大师释云。以彼自体纯是金故为金人。此菩萨亦尔。纯以大悲为体。故知始觉道圆之后更向众生界起大悲。是果中之果故。观音安中台示果上果义也。例如以方便而为究竟（文）此义甚深专相承口传也（云云）理趣释云。或时想己身.纥利（二合）字门成八叶莲花。胎中想金刚法。于八叶上想八佛（文)(法菩萨是观音也）又图画样可见御作次第（云云）问。令此文如何成入我我入义乎。答。行者心月轮上观本尊种三羯入我义也。圆光照法界众生得解脱同观音。是我入义也。或渐收等己身为入我欤（御自笔云）入我我入事（更问）。
    本尊加持。先三昧会法菩萨印羯磨会法菩萨明。御口云。此印言通观音弥陀也。二手外缚生死结缚义也。二风莲叶花依风而开故所谓生死淤泥之莲花依大悲之惠风可开发之意也（云云）私云。无量寿轨中此印言名观自在菩萨印言。故文云。由结此印及真言加持心额喉顶故。即自身等同观自在菩萨（文）又二风开花义顺观音开敷势欤。又观自在王轨出此印言。本尊加持明数印处等可准金界等欤。问。明遍数印处等如何。答。御口云。若次第付印处。则四处。四反。五处五反。若不付印处。明三反未必印处也。四处五处随所各一反诵之。故金轮轨云。印四处或五处。四心额喉顶。五额左肩心喉顶上散。每各诵一反（文）。
    次又印言。三会观自在王印大咒。御口云。此唯局阿弥陀印言也。外缚如先。二火莲叶是本有心莲即莲花部赤色故立火也。又三形云红莲花可思之（云云）私云。无量寿轨中此印言名无量寿如来根本印及无量寿如来陀罗尼也。说陀罗尼功能云。才诵一遍则灭身中十恶四重五无间罪。一切业障悉皆消灭。若苾刍苾刍尼犯根本罪。诵七遍已即时还得戒品清净○临命终时见无量寿如来○则生极乐世界上品上生证菩萨位观自在王轨云。次结根本印（私云）。（印相如今文）诵密言曰。唵路计什缚（二合）罗啰（引）惹（三）颉哩（二合文）此两轨中。令次第依无量寿轨也次又印言。胎藏莲花藏印言。问。此印言两轨中不举之依用如何。答。御口云。轨中虽不出。胎秘密八印中弥陀印言故用之也（御口云）已上三个印言三处本尊加持悉结诵之（云云）。问。本尊加持四处三处小野广泽不同欤。何用三处说乎。答。御口云。觉洞院用四处。遍智院用三处。故僧正口传云。小野又非废三处说。故延命院十八道次第三处用之。故诸尊法皆依之也（云云）师资异说正不难定。觉洞说御记专可依信也。虽然遍智院三处是三部三密三学义神妙（云云）委如十八道及金界记中注之。
　　正念诵。御口云。当本尊明中用简略言为秘说（矣）。
    字轮观。心月轮在处形量种子色形等种种秘傅等如十八道记。准彼观之问。.总体四字别相。如何诵观之乎。答。御口云。先.....顺逆诵之。后又顺逆观念字色金色。或随四种法观之。
　　本尊加持。先大日次本尊后佛眼。问。何故第三度加持加用佛大乎。答。御口云。大日总部主佛眼总部母故。最后本尊加持加用部主部母。是神妙义也。问。用大日佛眼。尔者大日两部中何乎。又大佛俱印处明数如何。答。御口云。小野流之习或金界尊或胎藏尊。未入坛以前别行时用金刚界大日印明也。明数印处如金界。又入坛之后二界印明俱用两部次第等委曲在口传。又入坛以后三处加持俱加用更问。次佛眼印明。当尊本尊加持时。明七反加持五处（二眼二眉眉间也）余尊加持加用时。加持四处（心额喉顶）明各一反。御自笔云。但明犹可诵七反也（已下御自笔）此注可被不审也。明七反者散念诵以后时事也（已上）。
　　散念诵。问。诸真言数返并大日二界中何乎。答。御口云。遍数可依行者意乐。不可定量。但真言多二十一反七反。真言少百反。当本尊咒中为宗。明千反。大日者次第不付胎皆金界也。少少用胎大日有之。谓不动等也。问。通诸尊散念诵皆用佛眼大金一字有何故乎答。御口云。先用佛眼者。所有念诵之功德依佛眼力今身乃成佛为令不失坏也。是又佛母故最初用（矣）次用大金者。凡夫所修或文句脱落或误诵有之欤。仍诵补阙言为令彼备足也。故大日本尊明王等明悉诵讫次用之。后用一字者。为令成就处修之悉地用之也。故金轮法云悉地成就法也。依之时处仪轨云。持诵密语者。若不作此法。彼法不成就。不得微阙少（文）此中此法者金轮法。彼法者余尊法也。随在何法不得阙金轮咒。不然者悉地难成故（为言）故最后用此咒也（又大师御传云。此令成未成之悉地云云）问云。同轨云。修行诸尊者五百由旬内尊皆不降起亦不赐悉地。以轮王威德断坏诸法故（文）依此文案之诵彼咒弥可不成悉地。如何。答。御口云。依他修断坏。依自修成就。例如同刀令持他人损我自持除彼难也。问。若尔我依诵彼咒可断坏他所修法。岂非背菩萨行乎答云。御口云。口传散念诵一字后结诵佛眼印明（明七反。加持四处）斯则为令已坏他法复本也。鸩鸟入海鱼类皆死。如修金轮余法灭也。犀角入水死鱼苏生。如修佛眼所坏法即还生（文）金轮喻鸩鸟佛眼类犀角。可思之。故先师僧正记。胎藏𩒐次第金轮后佛眼明七反诵之。可思之。问。自他同修金轮摧破义如何。答。依凭相承秘秘中深秘口传云。金轮七师子座（或八师子座）彼师子食金刚杵。金刚杵有摧破之功。他人修彼法时成杵。而来将摧破我法。我诵彼咒为显反摧破彼之义师子啖杵也。是先师相承口传也（云云）（御自笔云。但不限金轮。余咒力金刚令啖食也）。
　　拨遣。御口云。莲花部故用十八道拨遣印言也。无量寿轨云。诵前请车辂真言以二大指向外拨二中指头奉送圣众。于真言句中除迦罗洒（二合）野句加蘖蹉蘖蹉句即成奉送（文）观自在王轨云。发遣印以前根本印从齐至顶上方散合掌。于顶上想观自在王如来复本宫。诵密言曰。唵一嚩曰罗（二合二）钵娜摩（二合三）穆（四文）后供理供。

次药师

　　观中花台上有.字反成药壸（云云）御口云。此种子三形俱以秘传也。常途用.字佛顶眼等欤。又师云。药师琉璃者。琉璃表里映彻表无病义。有病身不然欤。
　　召请（佛部印二轮向身招之）消灾仪轨云。用前佛部心印。二轮向身招念真言三反（文）（御口云。奝然弟子祚壹请来也）御口云。佛部心印。二手内缚二大并立三度召之。明各一反。二轮者二大也。同轨云。定惠应内缚双惠俱申竖（文）。

　　结界（降三世）降三世是金刚部教令轮故今用（矣）两轨中不出之。
　　赞。归命满月界等（云云）消灾轨云。次称扬赞叹本尊之功德。归命满月界○愿度诸含生○（文）二句相违余句全同（矣）不空药师轨云。结护赞。萨缚勃驮曩萨缚尔奈（入）迦卢拏怛摩（二合平）迦诃罗（引）都迷（存念于我）俱噜吠女里也（二合）入缚罗（引）怛他誐多摩诃捺耶（辨才成就义）曩谟悉羯罗（归命顶礼义文）。
　　入我我入。十八道次第云。观念本尊坐曼荼罗我坐曼荼罗。本尊入我身〃〃入本尊身。譬如多明镜相对互影现涉入也（文）可依此观欤。御口云。本尊我身无二无别。本尊入我身加持我。我入本尊身归命本尊（云云）。
　　本尊加持。二手内缚等（云云）消灾轨云。二羽内相叉。两腕稍相去开张立三二寸。禅智而来去（文）御口云。八指内缚。左右各四指如次生佛二界四大也。一切病依四大不调。私加文云。天台释云。一大不调百一病恼。四大不调四百四病一时俱动（文）而以佛界四大冥会生界四大即以生佛不二调和四大令作药壸也。二大招之者。众生业鬼四大三病召入药壸内即令成理智教三药之义也。大咒明正体...者药梵语也。三度重言表三药义也。道场观中种子.字药梵名。初一字为种子也（云云）（相承口传也）（云云）宝寿院一三五云。壸阿伽陀药也。口决云。十二方角十二大愿也（云云）私云。准此记云。药壶十二角表十二大愿。故知十二大愿壸中入阿伽陀药喜见药不死药三种与一切众生除业病鬼病四大不调病也。问。宝寿院流云。大咒中初...者。壸后二药。....上胜注。何三句俱云药耶。答。三句理智教三药云事诸说同也。若初句为壸者阙三药欤。理性院次第云。...（所谓）....（阿伽陀药）...（喜见药）...（不死药已上三种不理智教三种也）....（除四大鬼业病也云云）私云。...者但药梵语以义配立三业也（异本了）。问。消灾轨中结今印诵大咒。不空轨中结今印诵唵战驮祇哩娑婆呵之明（两轨俱此印名根本印）何违彼说诵...明乎。答。皆是相承口传也。以经轨勿令疑（文）。
　　又印。法界定印口传秘印（云云）御口云。口传者观定印上有药壸。彼壸中入十二净愿药而度脱像法转时众生也。又深秘云。药师即习胎藏大日也。此时定印即观药钵也。日野药师堂号法界寺。可思之。相承口传也（云云）或次第云。想印上有药壸。以此妙药能治一切众生四大不调病（并）业病及鬼病（云云）又想此钵中有十二大愿妙药以此药疗治像法转时众生之一切病（云云）此二说自同今两种口决（文已上）问。阿閦与药师同异如何。答。御口云。注大佛顶二佛俱出可别佛欤。又消灾轨未渡前付阿閦习之欤。彼轨流布之后不然欤。
　　日光。金光菩萨印言。御口云。常二大二头各端拄如轮形。当流二风作宝。二大并立。是则珠宝先义也。羯三二会同故不举异。旋转三度明各一反欤。
　　月光。如印文左拳金拳也。御口云。莲花上在半月形。半月上有伏?。
　　十二夜叉。如印文。御口云。胎藏诸夜叉印引开半印形也。左拳腰。重御口云。十二神将拥护十二时之夜叉也。顶戴十二时兽。日光月光守护昼夜菩萨也。
    正念诵（心咒）御口云。心咒者大咒。御口云。正念诵用大咒。但初七反悉诵之。第八反已后除归命句。....已下心咒可诵（矣）又第二度本尊加持唯用本尊两印明除日月等印明欤。第三度如初度也。诸尊皆初后本尊加持委行之。准知之。
　　字轮观。五大。御口云。五大者金界字轮观也。略用之。自下诸尊准之。遍智院别记云。字轮观（五大）端身正坐结定印入法界体性三昧。观我心月轮上有.....五字右旋住。而顺逆诵五字。次其字义顺逆观回。即.字诸法本不生也。.字诸法本不生故。.字自性离言说也。.字自性离言说故。.字清净不可得也。.字清净不可得故。.字因业不可得也。.字因业不可得故。.字等空不可得也（是为顺观）.字等空不可得故。.字因业不可得也。.字因业不可得故。.字清净不可得也。.字清净不可得故。.字自性离言说也。.字自性离言说故。.字诸法本不生不可得也（是为逆观）遂住.字本不生理言亡虑绝。是名无分别观。住此观了可乃出定（文）。
　　散念诵。十二神者十二夜叉言也。本尊两咒俱用之。
　　拨遣。御口云。用通拨遣印言也。针印插花诵...目奢穆之明也。消灾轨云。如前迎请印。二轮向外拨。想像虚空中还归于净土安居宝宫殿。真言曰。唵尔曩尔迦蘖蹉〃〃婆誐缚妒乌瑟腻（二合）洒娑婆（二合）贺（引文）又常喜院云。出集经第二。名药师琉璃光佛大陀罗尼。亦名结愿神咒。常途名十二神将咒是也（云云）。问。有何故名结愿神咒乎。答。源运三部抄云。青龙和尚自以五色线作索即书十二将名一一结于线中限若干日要期满愿愿称意讫便解结（云云）此等说多分十二神将咒名结愿神咒欤。念诵仪轨云。以五色线搓索咒系病人项及手足腰腹等○咒五色线发愿。又以二印拄于线上。更四十九遍结四十九结后念此真言（文）七佛药师经下云。亦名执金刚菩萨发愿要期。亦名十二大将发愿护持（文）以此等文结愿义可得意欤。
　　十二神将夜叉种子（并）本地等事。十卷抄常喜院。
　　.金毗罗者。（是征明即亥神弥勒菩萨）。
　　.和耆罗者。（是阿魅即戍神得大势至菩萨）。
　　.称佉罗者。（是从魅即酉神阿弥陀）。
　　.安陀罗者。（是传送即申神观音菩萨）。
　　.摩尼罗者。（是小吉即末神摩利支天）。
　　.索监罗者。（是胜光即午神虚空藏菩萨）。
　　.因持罗者。（是十二神即己神地藏菩萨）。
　　.婆耶罗者。（是天冈即辰神文殊师利菩萨）。
　　.么休罗者。（是大冲即卯神药师如来）。
　　.真陀罗者。（是功曹即寅神普贤菩萨）。
　　.照头罗者。（是大吉即丑神金刚手菩萨）。
     .毗佉罗者。（是神后即子神释迦如来）。
　　一行阿阇梨诠集耳（云云）。
　　问。何药师如来以二菩萨十二神将为眷属耶。答。七佛本愿经下云。药师如来彼国中有二菩萨。一名日光遍照。二名月光遍照。于彼无量寿菩萨众中而为上首（文）又云。尔时众中有十二药叉大将俱在会座。其名云宫毗罗大将等（云云）问。本愿药师经云。有八菩萨乘神通来（文）八菩萨何等乎。答。迦识净土论云。八大菩萨文殊·观音·势至·宝坛花·无尽意·药王·药尚·弥勒（云云）大咒功能事。本愿药师经云。义净若见男子女人有病苦者。应当一心为彼病人清净澡𡃤或食或药或无虫水咒一百八遍。与彼服食。所有病苦悉皆消灭。若有所求至心念诵。皆得如意。无病延命。命终之后生彼世界得不退转乃至菩提（文）随愿药师经（不空）云。若有受持。所欲皆成悉地。日日三时各诵一百返。四重五逆十恶等障咸得除灭。一切业障无不清净。若欲护国家。便无灾厄。又云。若有所求至心念诵。皆得如意。无病延年。命终之后生彼世界。得不退转乃至无上菩提。若有女人。薄福所致。人皆憎厌。至心念诵一百八遍。恶相皆除众人爱敬。身秽恶病亦得除愈。或有女人。临当产时受于极苦。至心念诵一百八返后。如来称名礼赞供养者。众苦皆除。所生之子身份具足。形貌端正人天欢喜。福德智慧安稳少病。无有非人夺其精气（文）消灾仪轨云。由是本尊故诵真言返数七返至百八。散印于顶上陈所祈愿心对彼本尊所。愿希垂照属弥除横死（文）已上二尊初日奉传受毕。

次释迦

　　观中台上有.字（云云）御口云。有不可得.字加涅槃点。所谓破三有而证涅槃义也（云云）私云。法华中释迦名破有法王。可思之。御自笔云。此种子引法花破有法王出现于世文成义。是相承之口决也（云云）大疏第十云。.婆（上释迦也。婆是三有。傍有二点即是除遣三有义也文）。
　　私云。此疏释甚深。御口决又同之欤。
　　变成钵形。御口云。转非器表示也。
　　身黄金色○坐莲花台（云云）大日经云。于东方初门中画释迦牟尼。紫金色并具三十二相。被服袈裟衣坐白莲花台（文）住彼而说法（不明分明可勘正文）○变成钵形。御口云。转非器为法器表示也。身黄金色○坐莲花台（云云）疏第五云。于东方初门中先置释迦牟尼。身黄金色并具光辉三十二相。所被袈裟作乾陀色。坐白莲花作说法之状谓。以左手执袈裟角如今之阿育王像。右手竖指以空水轮相持。是其幖帜也。此白莲花即是中台净法界藏世尊为令此教广流布故。以此生身幖帜而演说之。然而本尊法界身无二无别故。云住彼而说法也（文）密严院释云。为弘密藏暂现第三重坐白莲以告本地净妙（文）。私云。依此释者。大日经文第三重释迦也。今次第住迦卢罗坐释迦是胎八叶释迦也。又两释迦同异如何御自笔云。八叶释迦本疏文云。八法身（云云）既是中台具德也。第三重释迦此大日具德释迦为度众生出现世间应身也。仍为外部上首（云云）。
　　结界。御口云。不动也。问。何不用金刚药叉乎。答。御口云。不动大钩召是通结护通召请故。通用诸尊也。
　　本尊加持。智吉祥印。御口云。是说法印也。说法是后得智作用故云智。又依说法也。依说法令世间吉祥故名智吉祥也。此有三种。以空如次捻风火水也。三身说法不同也。又三身配当有二说。法报应如次配风火水。或逆次配之。私云。或传云。左仰显众生上求。右覆示诸佛下化（矣）。
　　钵印。御口云。以袈裟角隔两手间作法界定印也。是则一钵形也。委如胎记。
    不空成就印。御口云。此迦楼罗座形也。二大二小拄鸟首尾。二火入内合腹鸟足欤。委如金记。
　　散念诵。普贤。御口云。何明可用之。常.....欤。文殊。御口云。五字明....。
　　拨遣。御口云。用通拨遣印言。

次光明真言

　　本尊胎大日（口传悬两界）御口云。此法尊为秘事。常金界大日或阿弥陀或不空罥索也。以大日为本尊为当流秘传。故悬两界直不显本尊为口传（矣）。
　　种.三塔。又胎大日种三也。若用余尊时。种三又可改欤。问。光明真言轨云。此大毗卢遮那如来无量寿如来两躯如来心中咒。诵一反为诵百亿无量大乘经百亿无量陀罗尼了。最此大毗卢遮那如来肝心秘密咒（文）私云。依此文虽通大日弥陀二尊。终唯云大日肝心咒。以大日为本尊之义诚可然（矣）但轨中无二界大日别。若依光明义者。顺金界欤。理智中以智为光明故。又真言举五部体。三部五部胎金异故。尔如何。答。御口云。胎藏专明百光遍照王义。岂不顺光明义乎。又三部五部一往配当。所以金界除障成身自受法乐行相也。转九识成五智故立五部也。胎藏化度利生他受法乐行相也。开大定智悲三门诸尊摄三部也。细论胎五部。中院遍智五大文殊苏悉地为佛部。金刚手除盖障为金刚部。观音地藏为莲花部。释迦院为羯磨部。虚空藏院为宝部也。三部时释迦虚空藏摄佛部也（五部废立私加之）况复种三大皆放五色光乎。
　　印言。外五钴五字明。御口云。五钴印五峰。各放一光。故有五色光也。五字明又尔也。问。用余尊之时此印言可余尊印言欤。答。御口云。可尔也。
    五色光印。右手开舒五指向外（有口传云云）御口云。口传者。五指少离立。指头各放光。即五色光也。故名五色光印。此五色光明观照亡者身也。五指五大五轮五智等欤。仪轨云。五智如来现非我身斗诤天魔时○从顶各放出百千光耀烧灭魔王军类○依光明力地狱饿鬼畜生阿修罗等皆悉解脱恶趣速得成正觉。故名光明真言（文）私云。既五智如来顶各放光云。是则顺五色光印。又会胎藏五钴印故。以胎藏大日为本尊。当流超绝之口传者欤。
　　真言。御口云。...（不空）....（佛部）....（金刚部）..（宝部）..（莲部）..（光明）....（羯磨部）.（真言总体）问。此真言莲花部次置光明句事如何。答。仪轨云。此大毗卢遮如来无量寿如来两躯如来心中心咒（文）可思之。问。此真言何如来所说耶。
　　答。经云。尔时十方一切刹土三世一切如来毗卢遮那如来。一时皆伸右无畏手摩清净莲花明王顶。同说不空大灌顶光明真言唵○（如常）轨云。尔时毗卢遮那如来○说此光明真言法要（文）仪轨云。初阿谟贺者。此三身万德如来心中密言。次毗卢遮那者。此其如来真实明句。次摩诃穆陀罗摩尼婆头摩者。四摄智菩萨等心中密言。次苏婆罗婆罗婆利陀耶者。是三世三劫一切诸佛如来一切菩萨等心中密言。次吽婆吒者。此毗卢遮那无量寿如来大威神力威猛大势力密言。破裂地狱生净土句言。次苏婆诃者。此证得大菩提果句言（文）私云。经中无婆吒莎呵字也。问。诵此咒功能如何。答。轨云。若欲得智惠。向东方诵十万遍。必得大智慧。若欲得辩才。向东方诵二十万遍。必得辩才。若欲得贵人爱敬。向东方诵二十万遍。若欲得一切上下诸人爱敬。向西方诵四十万反。若欲得长寿。向东方诵五十万遍。乃至百万遍。必得长寿福乐。若为死者。此真言诵一遍必无量寿如来为死者授手引导极乐净土。况七反若十二十遍诵功德更不可量。若置墓处四十九反。必无量寿如来荷负此灵决定令生极乐净土（文）又云。若诵持此光明真言法师吹宛其身风来触一切众生之身。皆悉解脱苦果入一切佛地界会（文）光明真言经云。若诸众生具造十恶五逆四重诸罪○身坏命终堕诸恶道。以此真言加持土砂一百八遍。尸林中散亡者死骸上。或散墓土塔上○应时即得光明身○舍处苦身往生于西方极乐国土莲花化生（文）。
　　礼佛（皆金界之通）问。本尊既胎藏。礼佛何用金界乎。答。御口云。诸尊法习虽胎藏尊。行义金界故尔也。初摩诃毗卢遮那即本尊故。不可别句也。
　　散念诵。御口云。大日者金界也。阿弥陀二小咒中任意用之。.阿ミリタ明一反。又.....明也。问。召请结界拨遣如何。
　　答。御口云。总召请（大钩召）总结界（不动）总拨遣（针印目奢目明用之）。
　　护摩息灾（云云）。问。此法专为亡者修之。何用息灾乎。答。御口云。息灾是灭罪法故。为亡者修之。或钩召敬爱专为亡者修之。钩召是无明流转之众生召入于本觉故。敬爱违本之无明令归本觉故。
　　（里书曰）问。息灾灭罪有证乎。答。桧尾护摩抄云。息灾护摩者亦有四种。一者灭罪息灾谓能灭四重五逆十恶等罪。二者灭苦息灾。谓能灭三途八难及以人中诸极苦果。三者除难息灾。谓能灭三灾七难等病苦○。四者悉地息灾○善能证获三明五通诸功德法○（云云）依此文灭罪生善专在息灾法也。故为亡者依息灾也。

次佛眼

　　问。佛眼尊佛菩萨中何摄乎。答。御目录中诸佛摄也。私云。既主佛眼佛母一德。可心数尊。依之安然瑜祇记云。佛眼佛母菩萨位（文）又佛眼仪轨云。佛眼明王（文）疑云。两部不二尊也。何属心数乎。答。金轮爱染俱虽明王。是金胎不二尊也。若尔不二尊心数何废菩萨乎。又问云。佛眼佛母义如何。答。御口云。疏云。观察应度众生出生随类形（文）上句释佛眼义下句述佛母义也。又小野僧正胎藏礼忏佛眼佛母殊胜金刚（文）问。佛眼何尊所变乎。答。瑜祇经云。金刚萨埵所变（云云）大日经所说佛眼尊者大日所变（云云）问。佛眼何部部母乎答御口云。胎藏有三部母。金界有五部母。佛眼是总母也（云云）大师宗秘论云。第一毗卢尊佛眼为部母。金轮非明王不动大忿怒无能胜作明妃名曰如来部。第二阿弥陀大日为部母。马头大明王嚩语钓忿怒多罗为明妃○名属莲花部。第三阿閦尊么么鸡是母。孙婆大明王军吒利大忿怒那利为明妃。○并为金刚部。三部三昧耶○说三不说五（文）小野记云。佛部虚空眼为母。莲花部白衣观音为母。金部如御作也。小野僧正.秘记云。佛部毗卢遮那佛部主故无母。般若菩萨不动尊为明王。金刚部阿閦尊金刚部主金刚波罗蜜为母。金刚萨埵降三世为明王。宝部宝生宝部主。宝波罗蜜为母。金刚藏菩萨军陀利为明王。莲花部观自在莲花部主。法波罗蜜为母。文殊大威德为明王。羯磨部不空成就羯磨部主。羯磨波罗蜜为母。金刚牙金刚夜叉为明王（文）私云。两文虽繁多。大要故载之。但大师御意以佛眼为三部中佛部母。小野记五部中佛部无母。聊违御口决欤。虽然相承无一准。不可局定。所谓大师以佛眼为母。小野虚空眼为母。彼既异。若尔者何不成总母义乎。又佛部母故可故总母。如一中无际大虚摄四边有限空。依之安然云。佛眼佛母菩萨是佛部佛母。通能成就五部法也（文）既通摄五部。三部又可尔。定知可二界总母也。又此安然释以佛眼为五部中佛部母。故五部各可有母也。仍御口决尤极成（矣）。
　　御自笔云。以佛眼为总母事。口决云。像胎大日。印五眼。是则两部佛母之表示也（最秘最秘）（云云）又瑜祇经佛眼品说行仪金刚界也。曼荼罗居八供四摄等故也。尊体胎藏大日也。二手住齐入奢摩他之故也。又虚空眼胎藏佛母。普通佛眼金界母也。然而普通佛眼通两部习之也。问。佛眼通两部方如何。答。根本印为佛眼下之条勿论也。金刚吉祥印佛眼印习也。而根本印习五眼也。是金界也。金刚吉祥印习三眼。是胎藏也。可思之。既两部之总母也。岂不通诸尊乎。又通诸尊证文在之欤。只今分明不觉悟。逐可勘之。但瑜祇经说指掌不可异求欤。于虚空眼者如此之习无之。仍不通两部也。又两界并诸尊次第当流悉佛眼加持加用之。且是为佛母之故也。又两部并诸尊次第散念诵。当流他流皆悉通用佛眼大日。又可思之（已上御自笔）。
　　赞（四智金萨）问。佛眼法用金萨赞事如何。答。相应经。佛眼金萨所变（云云）故用之欤。问。叹佛眼尊百八名赞何不用之乎。答。繁多故欤。○观中变成三层八叶莲花（云云）已下依瑜祇经大成就品欤。三层者。第一重金轮七曜。第二重八大菩萨。第三重八大明王也。花院外四方四隅八供四摄中台佛眼也。瑜祇经注云。法将阿阇梨云。八大菩萨如理趣经。八大金刚女如摄一切佛顶轮王经说。又八供四摄等标帜如金刚界。七曜形别授（文）安然释云。以此三层二十四尊及外四面十二供尊为曼荼罗。○法将所指一切佛顶轮王经未度此国。其八金刚○具如佛眼佛母念诵集列（文）法将阿阇梨可寻之。依相承次第者龙智欤（御自笔云）法将阿阇梨事诸师之说说繁多也。一边不可是非欤（云云）。
　　问。七曜安第一重有何故乎。答。御口云。香隆寺次第。敷星曜（云云）座下敷诸星之意欤（云云）。意云。佛眼尊以佛力。〃〃直取七曜为眷属降伏之故。以七曜置第一重也。是佛母一子之慈悲故欤。问。以金轮为七曜上首义如何。答。诸星悉从金轮毛孔出生可见北斗及金轮两轨也。
　　本尊加持。根本印言如常（云云）御口云。此印言出瑜祇经（印相真言如金刚界佛眼印言）此结显五眼也。上四眼下一眼也。谓上四眼者。二火间。二空间。两手各风火问也。下一眼者。二小指间也。先结印。面向上。诵明七反。然后印面向身加持五处。先右目横引之（正不付之）次左目。次右眉。次左眉引如先。次额中竖引之。开五眼义也。次向身三度顺旋转也。又云。故僧正此印言功能拔瑜祇肝要云。出生一切法。成就一切明。满一切愿。除一切不吉祥。生一切福。灭一切罪。令一切有情见皆欢喜。○福如轮王七宝具足寿命长久。千万俱脆○一切宿业重障七曜二十八宿不能破坏得大安乐。若持百万返得大涅槃处（文）佛眼仪轨（一行记）云。次佛眼明王印。以二手合掌屈二头指。各柱中指背。并屈二大母指入掌。以印真言加持五处。真言曰。曩莫三满多没驮（引）南唵噜噜萨普（二合）噜入嚩（二合）罗底瑟妃（二合）悉驮卢者宁萨嚩𡃤他（二合）娑达尼娑嚩（二合）贺。私云此印相如常明少异也。今所用如金刚界明（矣）。

次金刚

　　问。印相表示如何。答。御口云。表佛形也。是释迦金轮印也。大日金轮印智拳印也。御自笔云。但当流○两金轮印言通用也。七曜总印言。问。印表示如何。
　　八大菩萨。御口云。此中明八大菩萨种子加归命..句也。八太明王又尔也。
　　拨遣。御口云。用总拨遣（矣）。
已上三尊第十日奉传受了。都合五尊。口决同十一日记之了。所记中误解可为记者过。若冥正义者。偏任口决欤。是偏为绍隆佛法回向菩提也（报恩院御自笔）同十七日加一见毕。两界护摩等抄记之后。又及诸尊瑜伽诚一流绍隆也。后第谁不庶几耳。末师宪深。
　　永仁二年十二月二十九日。于纪州根来寺。以中性院草本书写之毕。
　　师主仰云。此抄是亲先师御口决故。予传法门弟虽有其数。未授与之。而今感山川往复之恳志猥焉。唯授一人之抄记。纵虽为入室之同侣。不可许之。若背此旨者。已似轻师。定违佛意有欤（云云）。

薄双纸口决第二

佛顶部

　　问。佛顶者如来菩萨明王中何所摄乎。答。大师宗秘论云。佛部举佛母明王等金轮作明王（文）故知尊胜等又明王所摄欤。可寻之问。佛顶有几种乎。答。御口云。三佛顶五佛顶八佛顶九佛顶十佛顶也（里书云。御自笔云）三佛顶（发生广生·无边声）五佛顶（轮·盖·光·高·胜）十佛顶（八佛顶摄一切佛顶及普通佛顶加之）九佛顶（不分明。先师遍智院云。九佛顶八叶九尊顶相。十佛九尊外加普通佛顶云云八佛顶加摄一切佛欤云云）。
    尊胜（异本）此尊胜四种法中三卷护摩抄中息灾增益（云云）但如法尊胜增益也。劝请集息灾增益除病灭罪（已上异本）。
　　发愿。问。不举劝请有何故乎。答。御口云。且略之。晴仪可用（矣）又广行时地结次用金刚眼等。准诸佛记知之。
　　观想云五大所成法界宫中（云云）御口云。此道场观悉依善无畏二卷轨（矣）问。令此五大者有为无为中何乎。答。二卷轨上云。既去有为五蕴四大立金刚不坏五蕴。即名无漏智身。智身既无为。曼荼罗地亦尔。其曼荼罗五轮加持名为地水火风空。去有为五大立无为五大故（文）私云。轨中有图。依正五大顺逆次第虽异。俱以无为无漏体也”
　　问。众生五大是有漏法也。何云无漏。况依报山川薮泽谁云无为乎。答。依正五大是五智体也。何不成无为义乎。故同轨云。五轮即是五智轮。五智便成五分法身。五轮即是五智轮。三密即是三身故（文）何况今宗性相常住不待言。岂夫不然乎。故不空常言云。诸法无定相。云意识之处转。若三密解起。此凡夫之身转为如来身（文）（此文依御口决也）问。既云无定相又云转。岂成本有常住仪乎。答。御口云。色心诸法是遍计迷情之边虽无常。三密智眼之前本常住。故云意识之处转又转者非转舍凡身。凡身即佛身。转得也。故大师释云。不转肉身得无漏法（文）此意也。就中今诸法无定相之文并莲花三昧经文是不空行住坐卧之常言也。宁同如常之谈乎。依之觉洞院相承口传云。三藏常闻诵此两文。不空弟子中于心中本有诸佛之说生疑心（矣）不空警彼云。汝见彼冬树之秃梢生春苑之锦花。岂为奇乎。弟子云。世间事法是眼前境故尔也。心上诸佛不见现证犹难信也。依之不空进佛前凝观念。头五佛之宝冠身带无量之光明。两部之海会眼前显现耳。尔时弟子疑云忽晴觉月之朗而已（云云）大师释云○羝羊冬树生春园之锦花。异生石田结秋亩之岁实（文）私云推今此释者。承依凭于广智之微言呈笔墨于愚童之大意欤。又云。有大圆明月轮（乃至）以宝瓶为分齐（云云）轨上云想其楼阁内有宝莲华。上观大圆明。内有九轮。金刚阶道每轮中本尊令坐（文）私云。或大圆明内九轮间以三钴为界道。又以宝瓶为分齐也。或大圆明外以宝瓶为分齐也。轨云。其大圆明内分为九圆八宝瓶十二金刚杵四宝轮（文）准此文者。初说为善（矣）又云。其中央（乃至）坐八师子座（云云）轨云。大圆明内各坐九尊者。中心大毗卢遮那如来。头戴五智宝冠。坐七师子座。结跏趺坐结法界印（文）问。轨云七师子座。何云八师子座耶。又今次第中种子尊形相违如何。答。御口云。先师僧正云。七师子表七觉分也。准知八师子示八正道欤。俱有表示故随宜用之欤（云云）。
　　又御口云。或说以.字为种子。今举.字。是字形互显而示两部不二义也。又云。左圆明中（乃至）成发生佛顶（云云）御口云。善无畏二卷轨中八方八轮安八大佛顶。不空一卷轨中八方轮安八大菩萨。所以二卷轨意八大佛顶出生八大菩萨八大明王之义也。此中令次第依二卷轨也（云云）私云。九尊图位次第并不降二尊香炉六个飞天等皆以二卷轨中修瑜伽品文也。但轨中不举种子。仪形等分明出（矣）又彼轨曼荼罗品云。九圣者等中心圆中画毗卢遮那如来。四面尊胜等四顶轮王。四隅四波罗密菩萨。四隅半月中心各画四大转轮王。各画四供养波罗密等（文）又不空轨云。其九位者。中央安毗卢遮那。右边观自在菩萨。此菩萨后安慈氏菩萨。大日后安虚空藏。此菩萨左边安普贤。大日左边安金刚手此菩萨下安文殊。此菩萨右边安除盖障。此菩萨右边安地藏（取意）已上两说非今次第意欤。问。八大佛顶中唯于尊胜举三形。有何故乎。答。御口云。尊胜当本尊故种三羯悉举之（矣）。问。若尔何中央安大日乎。答。御口云。大日所归法身故安中央。尊胜所变应身当本尊故。三形又举。七佛顶尊胜别德化身欤（云云）故轨云。一切佛顶心最为胜故○号尊胜佛顶心（文）。
　　又云。下左边半月中（乃至）成不动尊（云云）轨上云。下左边画降三世尊。于半月轮。耶立走势○右边三角中赤光中画不动尊于盘石上半跏趺坐（文）御口云。中央安不二大日前左右安两部教令轮不降二尊。可思之。所谓不动三角是火轮形也。表菩提心体。三世半月即风轮形也。显菩提心用。风是令火增盛。譬本有菩提体依修生智用而显现也。始觉道圆同本觉。而始本不二位是两部不二大日也（云云）私云。尊胜法功力专显此旨欤。故二卷轨上云。即此修瑜伽者不同事法。若于一念顷。证无生。转五智成五分法身。悟三密即三身。初发心时便越百六十种心。度三无数劫行证普贤色身三昧耶。即是初发心时便成正觉（文）又下卷云。其上悉地者三业即是三密。三密即三身。三身即是大毗卢遮那如来智。若得如是毗卢遮那之身。若证法界普现色身。同一法界同一体性。一心之外更无一物而可得立。诸佛虚空相。虚空亦无相。心同虚空故。修瑜祇者亦同一体。一念之顷越三妄执度三僧祇行。初发心时便成正觉。即是悉地之身也（文）私云。两文既云初发心时便成正觉。初发心者净菩提心也。彼净菩提心即不动也。故大疏第九云。所谓不动者即是真净菩提之心（文）两文同三妄执悉地前处度欤。三妄地前尽或通地上古来未决欤。但高野义地前尽也。以下不可记之迄上不二大日也（云云）云下有异。里书云。御自笔云。智证请来之曼荼罗只中央大日左右不降二尊也。此外别尊胜无之。遍智院堂本尊是也。甚深习有之。故僧正令造立也。此习三井殊令秘密也。其相承三井觉献大僧正兼意阿阇梨常喜院故僧正。愚老其后当流令秘之也。故圆满院僧正愚老寻申之处。大以惊叹。件本尊御经藏有之。年来成不审之处令闻之。殊所感也（云云）愚老退出之后。不日开彼经藏被拜见之（云云）委细在口传。辄不可记之矣。又云。前有香炉像上有宝盖（云云）轨云。两明王中间修瑜伽者坐前安香炉。其像上画宝盖（文）。问。前安香炉有何故乎。
　　答。御口云。此曼荼罗通例欤。又图不一准。或唯画座。行者习之欤。又虚心合掌戴顶上。而从合掌头出香炉。僧形图之。又云。两边有六个飞天。各执花（云云）轨云。两边画六个乘云首陀会天童子形。半身漏出各执香花宝鬘等（文）。问。六天何天乎。答。御口云。五净居天加善住天子也。
　　结界。不动降三世（云云）御口云。此尊胜金刚部尊故。可用降三世欤。问。不动既菩提心体。此法成就专可依此尊乎。答。修行轨则是修生显得义故。用降三世之智用甚可然欤。二卷轨云。便以一切佛顶轮王印真言加持五处。○真言曰。<唵度噜𤙖（二合）𤙖（三）伴吒（四）其手印相两手内叉为拳直竖二中轮。即是此印言通一切用辨事。召请·拨遣·结界·护身一切处通用（文）一卷轨云。结不动印左旋转。避除道场中诸魔作障者。右旋转八方上下结方隅界（文）。
　　华座。御口云。佛顶虽有名明王。殆胜菩萨欤。可用八叶印（矣）余佛顶又尔也。
　　赞。御口云。若用别赞者。可不动赞欤。
　　礼佛。此大日及八大佛顶梵号欤。
    本尊加持。二手虚心等（云云）经云（佛陀波利译）作慕陀罗尼印。屈其头指以大母指押合掌当其心上。诵此陀罗尼三百八反讫（文）不空轨云。二手合掌屈二头指甲相背。以二大指押二头指如弹指势。即尊胜陀罗尼云○诵七反已印顶上散（文）御口云。此名宝瓶印。以宝瓶为分齐。可思之。例如弥勒用率都婆印故彼曼荼罗以五轮塔为分齐（矣）（但印瓶塔必分齐又瓶塔也云非也）又仰云。宝瓶并塔印及大惠刀印实体是一。一往分异。宝瓶印如文。塔印二风屈两[/卽]柱二大端不合二风甲（矣）刀印合掌二风二大或如宝瓶作之。或如塔印作之。或如塔印作之。尔往理实宝瓶印又名塔印。余又尔也。
　　又印（智拳印）御口云。是约中台尊欤。道场观羯磨身法界定印。今用智拳印显不二义欤。
　　又印（胎除障佛顶）胎藏云。内缚屈右风成钩。真言曰。归命诃啉（二合）尾枳罗拏半枳邬瑟尼（二合）洒娑缚（二合）贺（引）御口云。此印形尊胜三形也。莲花上钩为此尊三形故。问。何故尊胜云除障乎。答。轨下云。一切佛顶心最胜故。一切佛顶中尊胜佛顶能除一切涅槃业障故。号尊胜佛顶心。亦名除障佛顶（文）又云。为此善住天子七反恶道之身一时消灭。是故号为除障佛顶轮王即是五佛顶轮王之一数并通三佛顶八大佛顶轮王也（文）。
　　本尊加持先大日（云云）御口云。大日本尊佛眼如诸佛顶记（矣）。
　　散念诵。御口云。次第奥举三明。是又散念诵明也。金刚波罗密言小咒次用之。通佛难胜两咒七佛顶次用之。又陀罗尼七反。小咒千反。余百反欤。七佛顶咒胎藏释迦院中举之。除除障。余七佛顶也。私云。经轨中陀罗尼违常途流布陀罗尼。是灵验加句本欤（御自笔云。不然常途是加句欤）问。念诵用意如何。答。轨下云。若初持诵十方二十万百万数。内有种种相现。必不得取舍。一心之外更无余物。自心是佛。如实知自心即是菩提故。但知求无上菩提得成之日自知其时。有如是相现为如是事。应了了自知。不假须妄生分别。必堕毗那夜迦境界（文）。
　　拨遣通用拨遣（文）不空轨云。即结前三昧耶印当顶上奉送。诵三昧耶真言一反。不解此印。便诵金刚解脱真言云。唵（一）缚曰罗（二合）谟乞刃（二合）穆（文）私云。前三昧耶印言者入佛三昧耶印言也。无畏轨云。次应拨遣本尊○解界真言曰（如先轨解脱言也）其印相知定相叉作金刚拳向顶上解（文）。
　　弘长二年正月十五日传受了具书事。

尊胜佛顶真言修瑜伽法二卷（善无畏译）。
尊胜陀罗尼念诵仪轨一卷（不空译）。
佛顶尊胜陀罗尼真言（外题胜佛顶轨）。
尊胜陀罗尼经一卷（佛陀波利译）。
尊胜佛顶修瑜伽内别行成就法（安祥录）。
佛顶尊胜心破地狱转业障出三界秘密三身佛果。
三种悉地真言仪轨（善无畏译）。
加句灵验佛顶尊胜陀罗尼记（武彻述）。
一字金轮

　　夫金轮者大日帝王之骨目释迦能仁之肝心现证菩提之普门速成正觉之一道也。依之仪轨中说大日金轮云。为一切佛顶轮王之轮王也（文不空）又说释迦金轮云。上云。一切佛顶主宰一字顶轮王（文）（同译别轨）法之渊深尊之最顶唯在于斯而已。故譬功于世间。金轮立号。形德于出世。佛顶标称（御口云。四轮王中金轮胜。如来众相中顶相最胜也。今尊德用最尊最上故以名故云）故时处轨云。才见奇特身。诸圣众皆殃显胜绝不共唯佛一体故（文）（诸佛同体轮王威力胜故余尊皆灭义也）此法甚深不可得称者欤。未入坛辈不可辄咨学。故奇特佛顶云。夫欲修习一字法者。先从师受灌顶。蒙印可方得咨学微妙轨则（略抄）时处轨云。于此教法中一字不应向未灌顶者说。本尊诸教法除本受法师设虽同行人亦不得为说（文）然则才见才闻之辈遂见佛闻法于现生。一观一念之族果离苦得乐于即身者也。问。一字者何义耶。答。御口云。浅略义.一字为真言。故云一字也。深秘义云。时处仪轨云。显胜绝不共唯佛一体故（文）意佛菩萨之功德同归此尊一体故云一字也（为言）此义佛菩萨中殊胜不共故云胜绝不共也。依之又五佛顶经云。诸经处说一乘·中道·实相·法界皆是一字佛顶之异名（文）一乘中道即诸佛一体实际也。问。金轮是主大日佛顶一德心数尊也。依之宗秘论云。金轮作明王。不动大忿怒（文）如何。答。设明王设菩萨。表诸佛同体胜绝不共义何遮之耶。况复大师以经论八证成即身成佛之时。最前时处轨文引之。其文云。修此三昧者现证佛菩提（文）大师注曰。此三昧者谓大日尊一字顶轮王三摩地（文）又大师杂问答中。从凡入佛人云即身成佛。即身成菩萨辈云二生成佛（取意）定知以成金轮三摩地证即身成佛。甚有深意乎。又付大日金轮印习即身成佛义。谓不动众生五蕴而续本尊五智。又以凡夫之命风即法佛之大空。可思之。可习之。又.真言三身一体义。可思之。此字....四字合成也。.有义。.损减义。.加.则破有法王义。应身也。.尘垢义。又加.者断惑义。断惑是智用故报身也。.吾我不可得义。无我中大我是法身也。故即身义引经云。能证毗卢遮那三身果位（文）。又大妙金刚经云。又修三摩地。当于自心观部噜吽（三合）而成佛顶轮王。形量尽虚空法界。无有边际。回然清净。得成佛身。无有生死。不转肉身得无漏果（文）可思之（已上别记私加之）。
    观云中台有帜盛日轮轮中有.字变为十二轮金轮等（云云）御口云。日轮表果地智德。又日月行度相望。以日轮速疾表此法悉地速疾也。又余法悉地不成之时。修此法则余法悉地又成就。故此法云悉地成就之法也（云云）故轨曰。若不作此法。彼法不成就（文）。问。金轮表示如何。答。时处轨云。复从日轮内涌出大法轮○金刚表极坚。圆显福智满利。为无戏论断坏诸妄执。光表一切智除灭诸愚闇（文）又云。轮变成大日（乃至）持智拳大印（云云）同轨云。即观此智轮变成金轮王。遍照如来身形服如素月。以一切相好用庄严法身。戴金刚宝冠。轮鬘为首饰。众宝庄严具种种校饰身。持智拳大印。处于师子座。日轮白莲花台（文）又云。一一叶右旋（乃至）安佛眼尊（云云）同轨云。宝轮宝在前。余宝右旋置○（珠女马象藏兵）佛眼如来母共宝居八方（文）。御口云。七宝加法眼安八方也。大妙金刚经云○女宝·马宝·主藏神宝·轮宝·如意珠宝·兵宝周匝围绕大轮四面（文）金轮要略念诵（不空）云。又想曼荼罗中有香水大海。于海中心有妙高山七重金刚周匝围绕。于妙高山顶上有八叶白色莲花。于一一叶上右旋布列轮王七宝。所谓金轮象马珠女兵及主藏当前第八叶想佛眼尊。十佛顶眷属前后围绕（文）私云。佛眼尊在处同后轨。七宝次第违诸轨说。依凭安在乎。御口云。依摄眼毒女之说也。此书是小野僧正师资相传之文也。故彼书题下云。延雅云。真雅相传文（云云）摄一切佛顶即金轮也。眼者佛眼也。毒女者蘘俱利童女也。注彼法书故云尔也。此七宝次第若思涉被书违欤。今薄草子所注之。轮象马珠女藏兵藏兵虽上下。犹是依要念诵法也。摄眼毒女说轮珠女马象藏兵也。是大佛顶法七宝次第也。此则时处轨说也。凡七宝次第有三说。时处轨要略念诵大妙经也。今此抄三说悉被出之。尤为至要（云云）问。佛眼安叶上。有何故乎。答。御口云。金轮曼荼佛眼理安叶。佛眼曼荼金轮智安叶。俱理智不二义也（云云）私云。互以坐台叶理智互为主伴之义可思之。又或传云。胎藏理佛住金界之月轮云佛眼。金刚智身住胎藏日轮云金轮也。俱以表不二尊也（云云）私云。大疏云。日喻不性菩提心。月喻菩提之行（文）既以日月喻本有修生。定和两部理智也。不二中不二尊更问义至下可记（矣）。
　　结界。御口云。不动欤。散念诵中有不动故。散念诵所举明王用结界通例也（御自笔）又金轮轨不动赞用普供养言。可思之。私云。诸轨中用辨事佛顶印明（矣）。
　　赞。问。本尊赞如何。答。御口云。不动欤。轨云。普供养言事如前注。时处轨中无赞。别轨云。次诵一百名赞叹（文）奇特佛顶轨云。次以梵赞歌咏本尊。摩称央萨𧸐缚惹誐地带央𧸐𫀍舍枲嚩（二合）𩕳步（二合）㗚晚称迦满驮（三）三摩娑多（二合）尾你也（二合）地波左（四）讫罗（二合）摩哩𩕳曩谟率都（二合）帝怛罗（二合）哆哩左讫啰（二合）嚩（转后）底𩕳（文）（又略要有此赞文字少异）。
　　礼佛。或.....御口云。..一也..字也。
　　本尊加持。智拳印。时处轨云。智拳印所谓中小名握拇。头指拄大背金刚拳乃成。右握左头指一[/卽]面当心。是名智拳印。当诵此密言。勃噜唵（三字声成一字总呼之）三密才相应。自身同本尊。能遍入佛智。成佛犹不难○十方佛土中唯有一佛乘。如来之顶法等持诸佛体。是故名智拳（文）私云。此印文同仁和说违当流传。如何（两异如金界说）然当流习秘密坛口传违轨文欤（异御自笔）里书智拳印大指掘不掘事。本说不一准欤。广可勘之。但掘之说由绪尤有口传。何容易乎（云云）。
　　次胜身三昧耶印言。同轨云。次结顶轮王胜身三昧耶印心额喉顶。当诵此密语。唵仆欠（文）（印相如次第故略之）问。印形表示如何。答。同轨云。大指为结跏。中指像佛身。名小成光焰。二掌日月轮。腕表师子座。是故名如来胜身三昧耶（文）。御口云。如轨。此印像佛身形。故云胜身三昧耶也（为言）。问。三字言是七处加持明也。何为金轮明耶。答。御口云。今言通用三归三身金轮之明也。私云。此明三归三身体故。或变秽土之草庵成净刹之宝台（七处加持是也）或转六趣之凡身成五智之佛体（今文是也）故通用欤。问。结诵此印言时意地观念如何。答。同轨云。复结身胜印。诵三字密言。印观菩提心。思惟阿字门。诸法本不生。每作观念时定惠俱运。具如观婀字（文）问。作此观定惠俱运方如何。答。文云。才观即了知诸法本不生。知本不生是名奢摩他。谛观于字体。是毗婆舍那。此名为双运。诸观皆如是（文）私云。诸经论中或单说事定。或单明理定。二观亦尔。或敌对理事止观相对。或理观对事定。如余经。或事观对理定。如令轨（矣）所谓.字不生理中其心定故。是理定也。谛观.字形体。是事观也。境有事理心分止观。故龙树大论云。修习三昧达平等理。修习智慧照差别事。事理双达不相舍离（文）今以事观对于理定。是诸佛之秘要菩提之妙行而已。抑又真理之外无字体。字体之外无真理。事理既无二。止观应一体。所谓即体而用自智。即用而体而自寂。照而常寂云止。寂而常照为观。故同论云。止即是观。观即是止。止观一体无差别故（文）作此观者是名如实知自心。又云究竟即身成佛也。呜呼八万尘劳皆波罗密。恒沙惑障尽是真如。盖此之谓欤。问。若约种子者应.字。若依真言者应三字。有何故以.字为所观之境乎。答。.字是菩提心之体故。今轨云。即观菩提心思惟阿字门（文）又众字之本故。故疏等中。一切字无离.（取意）又即身成佛之种子故。故别本即身义云。观心中本有.字为究竟即身成佛（取意）又大日如来之一字真言故。杂问答中尔也。又密教之至要故。或释云。密教至要不过.字（云云）依此等意且以.字为所观欤。又不可遮就余字而作此观。故云诸观皆如是也。又通诸尊而应用此观欤。故云诸观皆如是也”
　　次根本印言。一字顶轮王念诵轨云。次结佛顶轮王印○印五处加持真言曰曩莫三满多没驮（引）喃步噜唵（三合）（文）（印相如次第故略之）金轮略要念诵法云。○以二轮并竖二盖平屈两[/卽]头相跓于二轮甲上（文言如先轨文）私云。两轨印相同也。但先轨屈二头指捻二大指头上（文）今云甲上。少异欤。又甲上者即大指端欤。此轨中二轮者二大。二盖者二风也。但御口意二风两[/卽]屈捻二大指。二风第三节皆不合离（矣）。问。三种印言分配两金轮方如何。答。御口云。或传云。第一印言大日金轮。第三印言释迦金轮也（云云）此流习三种印言皆通两金轮（矣）私云。初二印言出时处仪轨。应大日金轮。大师释彼轨文云。谓大日尊一字顶轮王（文）。第三印言出别两轨。应释迦金轮欤。一本轨云。释迦牟尼如来所说○一字顶轮王（文）然此则一往说欤。实互具何失。
　　本尊加持（如先三种云云）。御口云。又大日佛眼加用之。
　　次辨事佛顶印言。略要云。次结辨事佛顶印。辟除结界。即前佛部心直竖二先头相拄屈上[/卽]如剑（文）（印言如次第）奇特佛顶法云。次结辨事印。止观二羽内叉拳。禅智双屈入掌中。然申忍愿头相拄。顶上三旋成结护（文）（言文同也）私云。此轨说。二大并入前轨云佛部心印。二大并立欤。次第云内缚。二大交叉欤。三说少异如何。前轨中二光者二火也。御口云。四处加持真言各一反。
　　散念诵。问。念诵终用胎大日。有何故。答。御口云。金轮咒本尊故再不可用之。故终用胎明也。
　　解界。御口云。解界如常。但结界印明可随所用解之。要略云。又结辨事佛顶印。左旋解界（文）别轨云。次结前密缝印。左转一匝即成解界（文）时处轨云。结胜身三昧耶印。于四处各一引开。明.目（取意）。
　　拨遣。御口云。用通拨遣（矣）一字顶轮王念诵轨云。次结奉送印。准前根本印。右头指外掷。诵迎请真言。除翳呬〃〃加蘖车句。即成奉送（文）要略法云。又结前迎请印向外拨二中指。诵前真言。去羯啰洒野句。应云尾野惹野。即成奉送（文）私云。迎请印言常请车辂印明也。向外拨二中指者。二大向外拨二中也。
　　十七日奉传受了同十八日记之了。
　　具书事。

　　瑜伽翳迦讫沙罗马瑟尼沙斫讫罗真言安怛陀那仪轨。
　　一字顶轮王瑜伽经（不空译）。
　　金刚顶经一字顶轮王瑜伽念诵仪轨（不空）。
　　一字顶轮王念诵仪轨（不空）。
　　奇特最胜金轮佛顶念诵仪轨法要（一行）。
　　金轮王佛顶要略念诵法（不空）。

　　大妙金刚大甘露军拏利焰鬘炽盛佛顶经（达磨网曩译或本注云唐云法将或云摄一切佛顶仪轨）。
　　大陀罗尼末法一字心咒经（御自笔云）。
　　凡诸尊之本书用不真伪不一准。广寻决也。

　　弘长二年正月二十三日加一见了。在御判。

薄草子口决第三

诸经部第一
法华经
观智仪轨（不空云）

　　归命释迦牟尼佛宣说方广大乘经
　　为诸菩萨而开示甚深最胜真实教
　　我今依于大教王遍照如来成道法
　　若能依此胜义修现世得成无上觉（文）

　　御口云。依此轨文今此经法习两部不二之法也。私云。于此文可有多意。一云。初大乘经者三乘教（香象释中云。以三乘名大乘故）次真实教者一乘（于显乘中一乘云实教。故天台释云。实教文）后大教王者真言教（金刚顶经者名大教王故）也。意云。今经是显乘故。先归敬显教能说之释迦。传法圣者依秘藏之义理还述法花修行之轨则也（为言）一云。三名悉指法花也。故轨下云。如来方广大乘经说。一切众生无非无上菩提法器（文）既悉有佛性云方广大乘。定知法花也。故嘉祥释云。穷理尽性之格言。究竟无余之极说（文）又此经中说二圣二天等神咒。何不云大教王（矣）大师于一经辨显密差别。若具密之边岂夫不然乎。一云。前二名如前二义。我今以下举两部经也。大教王者金刚顶经也。依凭如先。遍照如来成道法者大日经也。云大毗卢遮那成佛经故。就中轨中举五相成身印言依教王经也。举入佛法界生及五供印明。是依大日经也。又举二圣二天十罗刹印明依当经也。故知且三经合论述三密轨则欤。付中大师引若能依此等二句成即身成佛义。专非两部经为本乎。不尔者违唯真言法中即身成佛故之论释故。
　　建立道场安置本尊。轨云。此经王○一一印契仪轨真言应当于灌顶阿阇梨处躬亲禀受○师专坛作者○传及受者俱获重罪。既得其法。即应简择念诵修行之处所。或于伽蓝或山林树下江河洌渚或自己舍宅与法相应。福德之地○（乃至广说繁故略之）。
　　三重曼荼罗尘数圣众（云云）私云。台上二佛外八叶八菩萨为第一重。第二院八菩萨为第二重。第三院四天王四明王八部等为第三重轨云。其坛三重（文）委如下记（矣）问。威仪形色经题云。漏出宝塔中两足婆我鑁八大菩萨等及三重方坛（文）八菩萨外见有三重。如何。答。八菩萨等者等取余二重尊。及三重者总称之言也。或言总可云及重欤。不尔者背彼经下所说故。
　　道场观。轨云。其坛三重当中内院画八叶莲花于花胎上。置率都婆塔（形色经云。涌出七宝大率都宝塔文）于其塔中画释迦牟尼如来多宝如来同座而座（经云。塔中师子坐上释迦多宝○半跏而各同坐文）塔门西开。于莲花八叶上从东北隅为首。右旋布安置八大菩萨○（私云。八菩萨名次如次第出）于此中院四隅角内。初东北隅置摩诃迦叶。次南须菩提。西南舍利弗。西北大目犍连。次于第二院于其东门置金刚锁菩萨。南门置金刚铃菩萨。当塔前门金刚钩菩萨。北门索菩萨。东门北置势至。门南置宝手。次于南门东置宝幢门西置星宿王。次于西门南置宝月。门北置满月。北门西置曾施。门东置一切义成就。又于东北隅置花菩萨。东南隅置灯菩萨。西南隅置涂香。西北隅烧香（经说又同）次于第三重院。东门置持国。南门置毗楼勒叉。西门置毗楼转叉。北门置毗沙门。于东方门北置梵天。南置帝释。次于南方门东置大自在。门西置难陀龙。次于西方门南置妙法紧那罗。门北置乐音乾闼婆。次于北方门西置罗睺阿修罗。门东置如意迦楼罗。于东北方置乌刍沙摩。东南方置军吒利。西南方置不动。西北降三世（御自笔已上略抄。经文同也）里书云。问。塔门西开（云云）。西开所由如何。答。虽难知此法专可修增益故欤。或经说释迦白毫云。照东方万八千土（文）释迦既向东方。故证明多宝可对向彼尊。故向西欤。故经云。尔时佛前有七宝塔（文）然则二佛同座时。又塔门如来于二尊俱向西欤。问。轨经同塔门西开（云云）二佛同座南北如何。答。御口云。南多宝北释迦也。故先师僧正建立当院塔中二尊次第如是（云云）。问。二尊形仪如何。答。形色经说多宝云。乌瑟绀发冠。眉间素毫光普照一切。身相黄金色。定惠智拳印。跏趺右押左（文）。
　　又说释迦云。职沙绀青发。眉间白毫光照东方八万。身相黄金色。左定结拳印。右惠开外方。屈无明小指。叙中头大指。跏趺左押右（文）私云。彼报恩院塔二尊。多宝住法界定印。释迦左掌仰置跏上。少水火钩。右伸诸轮而向外。聊违经说。又俱结跏。两足上下如经二尊各别。但彼经上文云。释迦多宝半跏半坐（文）印相跏趺俱违经说欤。然遍知院御案定有深意欤。可寻习之（裹书御自笔）报恩院塔是莲藏院塔也。院主教严法印之时。令施入报恩院之间。先师僧正坏灭渡（云云）仍佛像等是古佛也。非先师之所造也二佛印相事释迦形色经之所说并当院之像共通印欤。通印又说云。不同也。强不可劬劳欤。次多宝印像不同事。先师口决云。释（理）或释（智）多（理）两说（云云）然者多（智）之时结智拳印。多（理）之时住定印欤。仍经说当院像各依一边欤。就中经云（宝塔品）全身不散如入禅定（文）当院像依此文欤。次结跏半跏相违事依有足镜之难。经虽说跏趺左押右。全跏两足显现之间且犹说半跏欤。殊为谢足镜之难。钩锁半座说之欤。即依二佛同座故。为显有此难之由。半座二字置之欤。一向愚案也。不可依用。只一旦为会经与当院相违也。况如此之相违常事也。强又不可和会（矣）抑今形色经或称之伪经。不为规摸哉。可思之。又全跏两足虽显现。一足犹非正显故用之耳（已上里付也御自笔也）问。有何故一塔中有二佛耶。答。成寻记云。即塔。塔胎藏大日佛部法身。多宝金界大日莲华部报身。释迦苏悉地金刚部应身。三身即一理故。法身塔中报应二佛座我身本成就五大。塔婆中三身悉具足。由多宝出故即三佛得显（文）御口云。法华法习本尊为秘事。先于二佛有三重习。第一重释迦·多宝二佛也。第二重此二佛如次不空成就·宝生尊习之。第三重如次金胎·大日习之。即理智二佛也。又宝塔两部不二三摩耶形也。更深秘义云。理智二身安于一塔表二而不二之义。又一塔之中二佛定惠显不二而二之旨。此中初不二为本。故以塔为本尊。后而二为宗。故以二佛为本尊也（云云）私勘云。文句第八云。观心解云者。依经修观。与法身相应境智必会。如塔来说经。境智既会则大报圆满。如释迦与多宝同座一座。以大报圆故随机出应。如分身皆集。由多宝出故。即知三佛得显。由持经故即具三身（文）缘略下（末）云。又多宝出声是多宝不灭则成毗卢遮那。多宝升空者住常寂光土。释迦不灭亦成毗卢遮那。升空者住常寂光土。古今二佛既尔。一切诸佛凝然（文）私案天台释以理智冥合类二佛同座。嘉祥释释迦多宝同称毗卢遮那。又虚空云寂光土。天台又境智冥合故法身自受用云居常寂光土。嘉祥二身毗卢遮那者。理智二身同法身故云尔也。故知两师释损今经秘义。又大师释云。心境绝泯常寂土（云云）第三重秘决自冥显密二乘释义。又大师释云。寂光如来融境智而知见心性。应化诸尊顾行愿而分身随相（文）今此释为文句释。以多宝释迦为法报二身。分身为应身也。境智者二佛同座义也。寂光者虚空也。一塔中二佛同座。...印禅智并立。二佛同座义更问。知见心性者四佛知见....真言也。法花秘印言当流最极秘书中（更问）问。释迦跏坐何违常例左上右下乎。答。御口云为令多宝不见足镜也。意云。如常作之。足里向多宝面故也（里）私云。释迦多宝如次表智定故。多宝定门佛故。惠足上表定中惠。释迦惠门佛故。定足上示惠中定。显止观平等定惠互具义也。偏定惠是大过故。依之释论中举修定因缘中云。两手或右下左上或左下右上。经一曰。已互易变（取意）又念佛宗释中。足左上右下时手反之。手又左上右下时足反之（取意）可思之。故论中云。若止观不具。即无能入菩提之道（文）问。四大声闻安中院。有何故乎。答。御口云。法华声闻授记故。殊赏彼义欤。故天台释云。二乘唯在法华菩萨处处得入（文）私云。诸声闻内眷属故安中院。诸菩萨大眷属故安外院欤。例如胎藏四重坛。第一重执金刚（内眷属）第二重诸菩萨（大眷属也）问。疏第一引智度论云。生身佛阿难密迹力士等是名内眷属。舍利弗等诸圣人及弥勒菩萨等是名大眷属（略抄）相违如何。答。相望不定故仍无失（御自笔云里书）又此经同闻众次第。声闻·菩萨·天·龙·四众·八部列之故也。劝修寺习云。四大声闻释迦常随弟子诸佛内眷属也（云云）。又云。今经以声闻授记为规摸。故三周声闻居内院受授记。即破三归一心意也（云云）（已上御自笔也）问。第三重四角四明违常例。去大威德金刚夜叉加不动乌瑟。有何故耶。
　　答。御口云。今经说众生佛性不染烦恼之义故。以不乌二尊表彼义也。不动是菩提心体。疏文分明。乌瑟沙摩表染净一如义。大师开题云。染净本觉妙法（云云）可思之（御自笔）是则凡圣一如善恶不二邪正平等万法归一说故。染净不二也（云云）又先师口决云。不（胎）降（金）乌（释）军（多云云）此口决尤宜欤。四忿怒皆有由故也。先师又云。或师云。为净六根择外秽尊置之（云云）（已上御自笔也）。
　　召请大钩召私云。仪轨中又出大钩召印言（矣）。
　　结界。不动。轨云。次结方隅界印。二手合掌屈二头指二无名指。以甲相背。并立二大指。押二头指。𢫳开二小指即成。以印右旋三匝即成结界。真言曰。归命隶噜补哩尾矩哩尾矩黎娑嚩贺。次以圣不动尊印真言辟除一切诸恶魔障（文）。
　　花座。御口云。经法大旨以佛菩萨为本尊。故八叶印。.迦摩罗ソハカ明也。自下准知。
    本尊加持。先大日（如记）释迦印言（智吉祥）御口云。法界定印。前释迦法中印言。多宝印定印。御口云。法界定印。通佛言者胎藏遍智院中一切佛心明也。次八大菩萨印言。又同院一切菩萨印言也。胎藏次第云。七俱胝·佛母·大勇猛·大安乐·不空身皆在此中（文）。
　　正念诵。御口云。二佛中用释迦言（矣）秘传灌顶已后用胎藏遍法界无所不至明也。此则通二佛明也。
    明曰。曩莫萨嚩怛他（引）蘖帝（引）毗庾（二合）尾湿嚩（二合）目契毗药（二合）萨㗚嚩（二合）佗（引）阿（去）暗恶.（御自笔口传第五恶字加之）。
　　字轮观。问。字轮观皆中央为初。今何前为初乎。付中.字是法花体。可安中央也。故大师开题云。二十八品悉归.字（取意）.者此云妙。又天台释云。二十八品俱名妙故○句句之下通结妙名（文）尔者如何。答。御口云。.真如不可得字也。法花又云。以一乘中道真理为宗故。.置中欤。又字轮观布字。或前可随宜。不可局定（矣）又开题云。梵名九字胎藏八叶九尊意（取意）或云。汉号五字金界五佛（云云）可寻依凭（矣）予先年感梦想毕。或高僧寻决定往生业时。彼答云。布九字于身（云云）梦中胎藏九尊种子欤思惟之。梦觉后阿弥陀九字欤思惟。未思定之处。今字轮观以大师释案之。梦中思惟九尊种子者梵名九字欤。所以法华观音人法之别元是一体。观音弥陀佛菩萨异唯是无二也。岂夫非往生极乐之因乎（御自笔）此梦想胜绝不共之奇瑞也。厌求秽净之辈。谁敢不欣悦乎。梵名九字诚不可异求欤。但传法院上人之五轮九字秘释可思之欤。犹犹凭哉。贵哉贵哉（已上御自笔）。
　　本尊加持。诸声闻者。御口云。胎藏释迦院中声闻众印言也。印梵箧印。言归命系暏钵罗底也野尾蘖多羯磨惹多吽（云云）。
　　散念诵。御口云。本尊明两说准正念诵知之读经或一部或一卷或一品可任行者意也。问。无量寿命决定如来者何佛乎。答。御口云。或说多宝。或说阿弥陀也。又说。奝然新度经中。极乐世界西有佛。现在说法教化。彼名无量寿命决定如来（取意）二佛外佛欤（云云）（御自笔）觉印阿阇梨（平等房法印舍弟欤。广泽流之明匠也）传云。件如来或释迦。或多宝。或金大日。或普贤。或弥陀。样样师传习之。虽然西方极乐犹西佛也。现在说法佛也（云云）如此传者。金大日释迦弥陀等久远寿量义可有之欤。然而先师僧正以多宝大日弥陀新渡经说等为其说欤（云云）（此中多宝觉洞院相承说也。自余同相承说也）私扶之云。嘉祥释云。多宝法身佛也（云云）又或钞云。释迦迹门功德。多宝本门功德（见经云云）又宽信法务记云。师传云。多宝佛（文）（已上御自笔也）轨云。即跏趺坐结定印诵如来寿量品。或但思惟品中妙义深信如来常住在世与无量菩萨缘觉声闻以为眷属处灵鹫山常说妙法。深信不疑。次当即诵无量寿命决定如来真言七反。作是念言。愿一切有情皆获如来无量寿命（文）言有之。别记中有之故略之。私云。依此文指身真实佛云无量寿命决定如来欤。若尔以释迦可为定说欤。
　　问。法花肝心真言并法花补阙明出处何经轨乎（御自笔里付也）肝心真言相传常喜院真言集出之。可见之。善无畏金刚智不空一行相传如此（云云）此两真言事犹可见常喜院真言集（已上里付也御自笔也）。
　　劝修寺真言集云。法花补阙真言。是蜀郡静泉寺僧道如读法花。邻房僧死。地藏语僧云。道如经依漏阙不纳冥官藏。汝持此明与彼道如。经一遍诵三遍者补阙（取意）轨云。则次应入真如法性道场观行而诵此偈。思惟偈中真实胜义。乃至心与真如体性相应为限。偈曰。虚空为道场。菩提虚空相。亦无等觉者。真如故如来（文）私云。小金刚轮次有此观。天台一真法界一道无为真理之义此文显（矣）（御自笔里付也）先师吉水前大僧正（慈圆）言。谈之时以此偈施名誉于他门之事如面谈。是一门美谈也。末资尤可庶几欤（已上）。
    弘长二年正月二十一日奉传受同二十五日记之。
　　具书事。
　　成就妙法莲华经王瑜伽观智仪轨（不空）。
　　法华曼荼罗威仪形色经（不空内题三半纸六行余故且用外题也）。

理趣经

　　问。今此经显密二藏中何摄乎。答。大师开题云。龙猛所传十万颂经。就此本有十八会经。此经则十八会中第六会也（文）既云十八会摄。定知密藏摄也。问。见经始终。唯说实相观照之般若。未见开秘藏。况复说所同闻所说法门皆以同大般若之理趣分。定知与彼经同本异译也。若尔何云金刚顶部摄乎。答。开题并理趣释以今经为密藏。不可异求（矣）依之十八会指归云。第六会名大乐不空三昧耶真实瑜伽。于他化自在天说（文）此文明镜（矣）但至同理趣分者。显密在人故。随二机所解。取同会说成显密二教欤。故金刚顶义决云。此地梵网经两卷从此经中出浅略之行相也（文）准知又可尔也。或又虽别会说。文言同何失。例如心经虽别会说文言同大般若（矣）。
　　法则大法或别行任意（云云）。问。付大法行之方如何。答。御口云。此有二说。一者大日道场观如例观想了。次大日如来心月轮中。当本尊种三羯三身轮成及眷属围绕之行相观之（矣）二者道场观如前。兼又五相成身佛身圆满。云观身为本尊（文）观自身成本尊毕。又大日心月轮中观当本尊种三大转成之行相也。又两说同入我我入观本尊观当本尊也。又最略说。入我我入本尊观当本尊。五相并道场观等如例（矣）又就大日心月轮中观当本尊三身。有浅略深秘二义。初浅略义者。若佛若菩萨若明王若天等。三种身观大日心月轮。是从普门入一门随机之方便。自内院向外院利物之善巧也。深秘义者。佛菩萨明王天等种三羯三种身即观大日即体。全无浅深转成别。何有优劣耶。故天等明王皆居中台三十七尊所围绕（此觉洞院僧正奉授喜多院法皇秘决也）又本尊加持时。先大日后本尊。正念诵唯本尊。散念诵随意（云云）（又遍智院御记有之。可见彼矣）私云。此中浅略虽似浅深有隔。五乘融会而开心实相门故。不同如常五乘异辙也。又浅略门明王为本尊置中央者。所围绕三十七尊皆现忿怒形可观之欤。各具五智故。余尊又准之（矣）（御自笔）宝部法口决云。三十七尊皆入宝部三摩地。手持宝珠（云云）明王等三摩地又如此。皆可入其三摩地也（云云）（巳上御自笔）凡今秘决源出经疏中欤。疏第七云。就此经宗则五种三昧皆是开心实相门。○不同余教以心性之旨未明故五乘殊辙不相融会也。若更作深秘密释者。如三重曼荼罗中五种三昧皆是毗卢遮那秘密加持。○何有浅深之殊（文）（私云。五种三昧者佛菩萨声闻缘觉诸天也）又云。大判真言略有五种。谓如来说。或菩萨金刚说。或二乘说。或诸天说。或地居天说。○若佛菩萨所说。于一字中具无量义。若二乘真言只约尽无生。○如上所说皆是随他意语明浅略义耳。若就随自意语明深秘义。随入一门皆具一切法界门（乃至）诸世天等悉毗卢遮那。何有浅深之别（文）（私云。世天者龙鸟修罗之类也）准此文。祖师得妙旨于大唐之经疏。传秘决于广泽之亲王欤。式为当流之轨则。应备末叶之龟镜。理既在佛意。事不恣人情（而已）（里书御自笔云）疏第七文祖师觉洞院诚被存此文。珍重珍重。又祖师胜俱胝院引法华开题文被扶此义。法华开题（两趣）云。若以观自在为首。则具二十七尊及无量佛刹微尘身。大日即观音遍法界体性智。阿閦观音圆镜自性金刚智○（以下亘诸佛菩萨及天龙人鬼等皆作此释）国王长者身亦复如是（文）胜俱胝院私词云。是文真言教大宗尤至要也（云云）（已上御自笔也）。
　　理趣会曼荼罗为本尊（云云）。御口云。此经曼荼罗有多种。一十八会曼荼罗。十七段曼荼罗加序品曼荼罗也。序品为能说曼荼罗（自如是我闻至而为说法是也）初中后善已下十七段曼荼罗为所说曼荼罗。于所说曼荼前十六曼荼罗为因曼荼罗。表十六大生欤。后一段五秘密曼荼罗为果曼荼罗。显五智圆满义欤。二理趣会曼荼罗。十七尊为本。金界九会之随一也。三五秘密曼荼罗。当第十七段欤。御记意第二曼荼罗为本尊也。御口云。十八会曼荼罗为本。是即金刚智自笔荐福寺金泥曼荼罗也（里书御自笔。金泥曼荼罗者。凡诸曼荼罗合集之欤。人不见知曼荼罗少少有之云云已上御自笔也）理趣释释五秘密曼荼罗云。具如金泥曼荼罗像东南隅是也（文）是金刚智自笔曼荼罗也。彼十八会中五秘密当东南角欤。御口云。理趣释是不空释也。而云释者。依经意作此释故云尔也。先师云。金刚萨埵释不空译。故二教论云。萨埵释经（文）或云。金萨说龙猛记不空译（御自笔里书。二教论文）理趣释不空释云付聊储会释云。不空大权萨埵。尔云无失欤。或先德指理趣释云。不空秘释（云云）又垂迹于人间诸菩萨等（龙猛·龙智·护法·天亲等也）于经论造释勿论也。不垂迹不改形乍本身作释若有之哉。如何（已上）。
　　三密净三业。理趣会仪轨（不空云）方诵清净明。二手未敷莲加心额喉顶。唵娑缚○（常净三业明也）此明密义云。诸法自性净。我亦自性净。由是加持故自他获无垢。便于自心中观吽成金刚。三业已转依成三密秘门（文）御口云。三密观净三业摄。四威仪中用护身法之时。悉行加用三密观也（云云）私云。轨中举明密义时。云自心观吽。故知三密观彼所摄也。
　　观请（若发愿如金界）御口云。劝请发愿不加别句。如金界作之。问。道场观并本尊加持以金萨为本尊。何不加彼句乎。答。御口云。此流习以一法界..之习为今经秘事。依之..云。大日如来理智不二行虚空中有.字。成如意宝珠放五色光。光中有.....字。各成如意珠.（水精如意珠）.（马脑如意珠）.（摩尼如意珠）.（琥珀如意珠）.（琉璃宝）是遍照身中五智功德也。此如意宝珠变成法性大日如来。住定印戴金刚宝冠。冠中坐五智佛。身色白月晖坐千叶大白莲花王。此莲花以五𦙶为茎。是一尘之中土也。又遍法界之身也。又一切众生身也。
    智拳印.大日·金萨·龙猛·龙智·不空·惠果·弘法·真雅·源仁·益信·神日·真寂（已上师资相承致我予十二叶。付法只一人也。延喜二十年四月三日圆城记之）。
　　....又表纸云。青龙寺惠果和尚请惠日寺数口僧侣。五日之间十五时修忏悔法。真言教中大乘经转读之并修秘法祈灭罪。梦中不空三藏来云。真言中肝心我殊以此经法为心。为心如是。一两度示之（云云）师云。口决云。表纸记是理趣三昧也。真言教中大乘经者是理趣经也。秘法者此经法也（云云）又奥记云。此法相承良雅阿阇梨传大僧正定海。
　　已上..文也。御口云。他流习（御自笔三密房流智定房等也）云。一法界..者约表纸记。非理智不二行。彼别法也。此流习理智不二行习此经大事也。故知大日为本尊。故不加别句也。又大日金萨自他受用别。实是一体故欤。
　　观云。坛上有.字○有殊妙坛（云云）理趣会轨云。次于所居处复观阿字门。成妙高山王。上有宝楼阁。于是宫殿内复安本尊身。眷属皆围绕（文）略出仪轨云。依前观满月皓白现坛中大圣处于闻（文）。
　　坛上有五月轮。轮中有各莲花（云云）修行成就轨（不空）云。曼荼罗内诸坐位先想月轮照观形（文）。
    莲华上有.....五字（云云）理趣释（不空）云。.唵字者金刚萨埵法智印明也。.么字者欲金刚法智印明也。.贺字者金刚悦喜法智印明也。.苏字者爱金刚法智印明也。.佉字者慢金刚智印明也（文）。
　　如次变成（乃至）持慢印（云云）修行成就轨云。次说五秘密金刚萨埵坐白莲台端严而处。形貌如前。成身法当住大印。金刚箭赤色。居于前而持弓矢。金刚喜悦白色。居右抱三昧耶体。金刚爱诸事普青。处后持么竭幢。金刚欲自在白黄。居左二手拳各当胯。其头向左少倾（文）略出轨云。于后爱为名形服皆青色。二拳竖惠臂肘。以定羽承。共执么竭幢（文）余尊皆同先轨也。问。今此经中说十七尊三摩地何道场观中局五尊乎。答。今经总说十七尊三摩地。别说五秘密三摩地。具如大师开题并文句（矣）今约别门观之欤。问。理趣释云。此五种三摩地秘密中最秘密。今说修行曼荼罗像同一。莲花座同一圆光中央画金刚萨埵菩萨。右边画二种明妃本形。左边亦画二种。具如金泥曼荼罗像东南隅是也（文）私云。依此文者。五尊同是同一月轮同一莲台也。何各各莲月观之乎。答。御口云。同一莲月是五秘密法之习也。理趣经时不尔。是理趣会曼荼罗也（云云）。
　　礼佛。御口云。如金刚界礼佛不加别佛名。如先。
　　本尊加持。先金萨印言。印言如次第。金界三摩耶会印言也。印形表五钴（矣）明三反欤。自下又准之。但后五尊中慢菩萨印触两股。明各一反。
　　次总印言。御口云。木幡传云。此印表箭形也。二中入掌矢茎。缚上下大小优立矢ハズ也。谓见本有普贤故。以大悲箭射厌离心也（云云）或云。二大二小竖矢羽也（云云）安然云。二空弓也（云云）金界轨云○以二度刺心名为大悲箭。以射厌离心（文）真兴私记云。此地菩萨往百佛世界化度诸有情。其厌离心为菩萨敌。其大悲心如射怨箭（文）私云。此地者初地。名极喜三昧耶此意也。金萨又初地菩萨故用此印欤。凡印出金界轨。明出理趣释。十七尊种子真言也。具以此印明而为总印言也。经轨安在乎。可检之。问。明通十七尊故可然。印局金萨者。何云总印乎。答。以大悲心断厌离心。一切菩萨之用心三世大士之妙行也。岂非总印耶。极喜者能益自他生大喜故名初地。且约初欤。付中欲触爱慢是净菩提心别德也。同可摄初地。若尔其尊何不摄耶。真言十七字即十七尊种子真言也。.金萨.欲。.悦。.爱。.慢。.意生。.髻离。.爱。.骜。.春。.云。.秋。.冬。.色。.声。.香。.味。此十七字字则为十七尊并种子（理趣释意）或云。理趣经中妙敌欲触缚主见悦爱慢严泽光乐色香味。此十七尊各有三密。妙适句是大乐金刚。次四句是萨王爱喜四亲近尊。次四句是内四供养尊。次四句是外四供养。次四句是四摄菩萨。又彼真言有十七字。即十七尊种子。如次配之（云云）。
    次五尊羯磨印明。金刚萨大智印。御口云。抽掷三度明各一反。问。印表相如何。答。义述（不空译）云。左持金刚铃。是适悦义。置腰之左表大我。右持五钴金刚。是五智义。转拳向外示众生也（文）。御口云。慈觉大师铃杵释云。般若妙声遍入一切贤圣心身令受大乐。普于众生自性心内开折菩提大种智牙（文）。准此释铃云适悦义。是贤圣身心令受悦乐义也。杵又令开折众生本有五智菩提牙。故云。拳向外示众生也（云云）私云。置腰表大我者。大我慢义欤。故理趣经云。左手作金刚慢印（文）意降伏众生令归佛道。无卑下心故云大我慢欤。理趣释云。为降伏左道左行有情令归顺道（文）”
　　欲金刚印言。述云。意生金刚菩萨以大悲欲箭害二乘心。所以手持是箭而现其欲离俱幻平等智身（文）御口云。大悲箭者或处云弹击。令悲增菩萨从生死向涅槃弹击。令智增菩萨从净土向秽土弹击也（云云）私云。欲离俱幻等者。释论云。染非实染。净非实净。皆是幻化无实自性（文）既染净无自性故。二法即一体。故云平等智身欤。自下准之。
　　计里计罗（御口云。计读吉音也）述云。髻利吉罗于中国之言名触。以不舍众生必令解脱故。明触性即菩萨故。所以住抱持相而现其触净俱幻平等智身（文）。
　　爱金刚。述云。悲愍金刚以悲愍故。以爱念绳普缚众生未至菩提。终不放舍。亦如摩竭大鱼呑啖所遇一入口已更无免者。所以持此摩竭鱼幢现其爱缚舍离俱幻平等智身（文）。
　　慢金刚。述云。金刚慢以无上智令一切众生悉证毗卢遮那如来体于世出世间皆得自在所以住傲诞威仪而现其我无我俱幻平等智身（文）御口云。四菩萨次第先向所爱境生欲故。生欲后有触故。触后爱着故。爱着故思自他别生慢举心也（御自笔里付也）此理萨埵缘智萨埵行相也。理萨埵行者。智萨埵本尊也。千心记（厚造纸下）云。大日义释云。○菩萨大贪以此贪欲因缘染着种种法界不思议色。犹如世人以染着六尘不能自舍故成种种业受之身。故受灌顶时。...立要誓。汝从今已后慎勿断贪欲。以不断贪欲故。不断世间佛种（文）（已上御自笔也）凡此等即事而真之理。则三密智眼之表相。五智觉心之内德也。谓深开真言秘藏明达密藏名字之所使然也。而遍计迷情之前行欲事而堕地狱。未得谓得之中作恶业而入火坑。岂不悲乎。亦不愁乎。故大师十住心论云。恶平等者未得为得。不同为同。善差别者分满不二即离不谬（文）仍为末资聊事攉扬（而已）。
      次五尊三摩耶印言。印明如次第（矣）修行成就轨云。次陈众圣三昧耶印。金刚萨埵结前金刚秘密三昧明印。及诵真言曰。素罗多萨怛梵（三合）。
　　次结前三昧耶印。屈二头指申背相着如箭羽。并二大指押之。合拳金刚箭印。又以箭印二大指深相交。右押左。金刚喜悦印。次前印以二头指互钩。中指并大指押头指侧。如可舒。二无名指相合。金刚爱印。又次前印侧捩之印二胫（文）（前秘密三昧耶印者金刚缚大指头指为窍）又上文云。金刚萨埵以嚩日罗蘖摩印及心真言安立之。用二金刚拳放箭势。真言曰。弱嚩日罗地哩瑟智野计摩吒○（已下三井准之。印次第中羯磨印。言三摩言也。又略出仪轨同之）问。次第印言违仪轨。三摩印用前羯磨言事如何。又前羯磨言何经轨说乎。又云。羯磨印言云三摩印言者有何故乎。又两种金萨印言说处何乎。答。御口云。显羯磨形云羯磨印。表三摩耶形云三摩耶印欤又一切尊印言三摩耶印诵羯磨言为秘传也。印即三摩耶形故也（御自笔）。一羯三印言互相违事诚不审也。追可勘之（已下里付也）一说处事说五尊印言。经轨犹多有之。五秘密轨等也。临余尊沙汰可被勘之欤。一师口云。羯磨会诸尊威仪形体显立三摩耶会（平等义）云时令入我我入也。但其习异说非一。少少可出之。或说云。羯磨会即身同本尊事业。三摩耶（本誓义）令本尊忆念本誓愿加持摄护行者（云云）或说云。三印羯言是表定惠（三定羯惠以之为习云云）或说云。三印本誓羯磨言证果也（云云）又云。表内证外用也（云云）。或说云。羯磨尊出利生门成事业利众生给。加应身佛。应身说法为诠。故用其言。三印住本誓悲愿。应身出世依本誓也（云云）如此之义门多多也。已上师口也抑用羯磨言三印本说如何哉。顶轮王轨拨遣胜身三昧耶印用.也。此言羯磨真言也。此外其证多之（云云）此师传也（已上御自笔也)(又私检云。羯磨三摩耶各五种印言出。于五秘密仪轨也）。
　　字轮观（五大欤）。
    本尊加持。御口云。前两度本尊加持各金萨印言并总印言两种用之。第三度本尊加持两印明并羯磨三昧各五种印言悉行之。前后大日佛眼（如常）。
　　（御自笔）或初度本尊加持印言尽之。两样共师传也（已上御自笔也）。
　　散念诵。本尊御口云。......明也。或又余明用之欤。
　　般若菩萨。胎藏般若菩萨明也
　　读经者理趣经也。
　　拨遣。通拨遣印明。略出轨云。又作坚固缚忍愿竖成针（文）理趣会轨云（如先）心上掣开顶上合掌（文）明两轨同如金界拨遣明也。
同二月五日一见。在御判。

薄草子口决第四


诸经部第二

　　理趣经之余。段段印。振铃次用之。
　　金萨印相如印文。御口云。铃杵印也。私云。五尊羯磨中印伸右掌为抽掷势。今右拳当胸。铃杵印有二势。准常振铃作法。先伸掌抽掷杵。而后握杵当胸。可思之。又或传云。金萨铃杵印引开大日自证智拳印趣化他门之义也（云云）故云大普贤金刚萨埵他受用身智也。义冥合今印相（矣）问。经云。右手抽掷本初大金刚（文）相违如何。答。师资相承口传欤。抽掷之有无说不一同。广略不同欤。经具文云。左手作金刚慢印（文）大原记云。东方萨埵青也。右乳安五钴。左拳安腰。其拳是慢相也。以手押腰。是憍慢形也。理趣经左慢（云云）私云。此萨埵不持铃欤。凡萨埵有二种。大日所变（白色持铃杵）阿閦所变（青色不持铃）但大原口决二萨埵共大日所变见欤。不分明也。如此萨埵之威仪不同也。抽掷之有无不一准欤（已上御自笔也）问。表相如何。答。理趣释云。本初者本来清净法界也。左手作金刚慢印者。为伏左道有情令归顺道。右手抽掷五钴杵作勇猛势。者。令自他顺佛道念念升进得普贤之地（略抄）。
　　大日。如来拳印。问。经云。持智拳印（文）相违如何。御口云。如来拳印又名智拳印（矣）私云。如来拳印理智冥合御口如十八记。理趣释云。才结毗卢遮那大智印诵心真言。等同遍照尊（文）。
　　降三世。大印。御口云。大印者似四摄印初之印也。顺逆各三转一字明各一反。大师释云。多隶三喝无明波涸（文）。
　　观音印相如印文。御口云。搔之者右小搔左掌也。开搔明各一反。合八反。又花依风开发故。伸右风开搔之也。虽然今法伸小指开拨。是大师御传故用小指也（云云）（御自笔）大师御传出理趣法故。此法故用小指也。阿弥陀等法又风义开花相应故用头指也（已上御自笔也）私云。以观音大悲之智印开众生本有之心义也。菩提心论云。凡人心如合莲（文）可思之。理趣释云。观自在菩萨手持莲花。观有情身中如来藏性（略抄）抑于同肉团或观莲花或观月轮。或并观莲月（花台月八叶莲）此等义门委分别欤（在别）但金界月内莲台莲上月义显然欤。不可及疑殆（已上）”
　　虚空藏。如印文。理趣释云。一切如来三密者在金刚拳菩萨掌中（文）私云。二拳相合是成辨一切事业义欤。
　　文殊。利菩萨印。略出云。又用左置于心上。如烦恼障。以右为剑。想以杀之。
　　转法轮。如印文御口云。十六大菩萨中因并弥勒也（御自笔）语无言菩萨净名居士也”
　　摧一切魔。御口云。金刚牙即金刚夜叉也”
　　外金刚部。内五钴印。释云。外金刚部者摩醯首罗等二十五种类诸天也（文）。
　　七母女天。释云。七母女天者是摩诃迦罗天眷属也。以金刚釼印能召诸有情类引人佛道（略抄）。
　　三兄弟。释云。三兄弟者是梵王那罗延摩醯首罗之异名也。此三天表三宝三身。以事显理也（略抄）。
　　四姊妹。释云四姊妹女天者。一惹耶。二微惹耶。三阿尔多。四阿波罗尔多。表瑜伽中四波罗蜜。常乐我净（略抄）御口云。已上十六段印明如此。五部具会并五秘密印明秘密中秘密故不出之。别授之（云云）故释五秘密云。此五种三摩地秘密中最秘密○修行者得阿阇梨灌顶方可修五密（文）可思之。
　　问。经中五秘密段举言。五部具会何不尔乎。答。释云。所以不说心真言者。彼教中一一圣众各有一字心真言。不可具载。今界指方隅（文）上文云。此中曼荼罗广大如一切教集。瑜伽经所说荐福寺大和尚金泥曼荼罗是也（文）。
    正月二十四日奉传受而同二十七日记了。

具书事

　　大乐金刚不空真实三摩耶经般若波罗蜜理趣释（不空译或一卷或二卷）。
　　大乐金刚萨埵修行成就仪轨（不空译）。
    般若波罗蜜多理趣经大安乐不空三昧真实。
    金刚菩萨等一十七圣大曼荼罗义述（同译）。
    金刚顶瑜伽他化自在天理趣会普贤修行念诵仪轨（同译）。
    金刚顶胜初瑜伽经中略出大乐金刚萨埵念诵仪轨（同译）。
　　（御自笔云）
　　弘长二年二月五日一见了。在御判。

六字经

　　问。六字称如何。答。御口云。六字者六观音名字也。不同六字文殊等。约首髻真言等。此六观音即为本尊。是醍醐之习也。劝修寺习六观音所变身名六字明王为本尊。谓其身青黑色而柔软形。六臂具足片足提（或四臂形也）名黑六字是（云云里书）六字神咒王仪轨法（金刚智译云）以说六字像身相青黑色具四臂。左第一手持大刀。第二手举日轮。右第一手持鉾。第二手举月轮。大暴恶相也（文）私云。黑六字依此轨欤。此轨正不可决之问。请观音经云。若有众生受大苦恼。应当净心系念一处称观世音菩萨归依三宝三称我名诵大吉祥六字章句救苦神咒○（神咒有之）得闻观世音菩萨名字并受持读诵六字章句。观世音菩萨令得安稳（略抄）准此文则称名外举六字章句咒。若尔六字称可约真言。如何。答。此文又非神咒即六字也。所以称我名者即六字章句也。意云。六字章句之救苦真言也（为言）故彼经下说偈云。大悲大名称吉祥安乐人恒说吉祥句救济极苦者众生若闻名离苦得解脱（文）上恒说吉祥句者六字章句也。下众生若闻名者岂非指彼乎。既云闻名。顺称我名言。故知六观音名字也。次下文云。游戏于五道普教一切众（文）是则观六道应同形之义也（除本身故云五道也）依之六字经验记（大唐道邃集）云。六字者观自在菩萨移名。所谓六字者。一大慈观自在菩萨。二大悲〃〃〃〃〃。三师子无畏〃〃〃〃〃。四师子丈夫〃〃〃〃〃。五大光布施〃〃〃〃〃。六大梵观音〃〃〃〃〃。若应负怨人厌咒咀恶符书死人为济度示现如是六字相（乃至）如此等恶术咒咀欲消灭人者。敷清净六字坐称念六字观音名字（文）此文分明也。同仪轨奥云。以六观音为本尊。又以圣观音为本尊耳（文）私云。又准此两说。六观音当体为本尊。未必约所变身欤。又御口云。觉洞院本流传六观音为本尊。胜俱胝院亦传黑六字。二传俱以奉授北院法皇。法皇作次第时。道场观两种俱令观之。可辨备调伏相应香华事。御口云。小野僧正颂云。息沈增白降安敬苏（云云）白者白坛。安者安息香（又云。安息悉也）苏者苏合香也。故今香用苏合香也。花安世美叶用之。但沈白坛通用四种法无失。
　　建四肘坛。御口云。一肘一尺六寸四肘六尺四寸方坛也经轨说寸法不定。大一由旬。小爪甲。中间任意作之。多分五尺六尺欤。秘藏记释水坛云。肘量随心（文）可思之。六字仪轨云。唯坛边礼盘之外设一高坐。炉坛高坐以三尺五寸为其法灯法如护摩仪轨（文）（大慈恩寺基法师撰也）（里书云）问。轨中坛礼盘外立高坐见。如何。答。御口云。上古用之。近来不尔也。所谓小野僧正为上东门院御祈。被修此法时用此作法。其后不尔欤。
　　涂三角炉。问。调伏何用三角炉耶。答。遍照记云。放智火之猛焰焚烦恼之稠林。火轮之形三角故炉亦三角。伏出世之魔军灭世间之怨敌。无不依此炉以为（矣）（略御自抄笔）南方火也。调伏向南此意欤（已上）。
　　行法法则（如常）。秘藏记云。调伏法取黑月日中夜半起首不论善恶日。行之不得三时行。若急速者不论白黑。其火曜星宿等尤吉。行者面向南方。蹲踞以右足踏左足上。即观自身遍法界成青黑色曼荼罗○又想追置彼恶人于身坛上放大智火烧净我身中叶烦恼及彼恶人贪嗔痴并所作恶事。彼此平等蒙法利益获得长寿福乐（文）御口云。如记者行者向南方。但三时修之（云云）。
　　观中日轮上（乃至）变成金轮佛顶。问。金轮安中央有何故乎。答。御口云。金轮有摧破之功降伏出世之魔军摧破世间之怨敌之义也。故安中央呈此义（矣）。故小野僧正颂举三种同体尊云。最胜观音马头尊（文）。
　　此曼荼左右有不动大威德。御口云。此六字曼荼罗是本经仪轨之说无之。此曼荼罗根本贞观寺有之。彼贞观寺曼荼罗金轮置中央。六观音围绕无二明王并圆镜等。二明王圆镜等小野僧正加图欤（御自笔）。曼荼罗当流所用观宿传也。次第如注之观宿尊师御弟子。贞观寺次第此相传欤。其后镜等千心被图加（云云）明仙图为才觉被加之欤。明仙僧纲补任等不见欤。或记云。天台二会讲师余庆僧正师也。但真言师不见（云云）又明诠云人元兴寺法相宗三会已讲。元律师次僧都隐者也。此真言师不见（云云）私又检云。六字神咒王仪轨（金刚智）云。复说番作样天番六字书。次六观音。十二神。次二十八宿。三十六禽次第尽之（文）。此轨中央画六字明王。后图画金轮。又轨下举六观音云。千手如意不空马头十一准胝也。此六观音如次围绕六字明王欤。而彼图曼荼罗圣观音千手马头十一准胝如次围绕六字明王欤。而彼图曼荼罗圣观音千手马头十一准胝如次围绕金轮欤。两说大异也。虽然皆有其理欤。轨意六字者正观音所变欤。正观音同六字为主。伴六观音中不举彼欤。图金轮者释迦金轮也。释迦能说教主慈悲总体故图中央为部主。圣观音等慈悲别用故即围绕为助伴。如此义门不定故。于此法定本尊诸流不同也。或约教主金轮为本尊（理性院）或约观音正体圣观音为本尊（又理性院）或约所变身黑六字为本尊（劝修寺欤）或六字即六观音故。六观音为本尊（今流是也已上）问。二明王画前意如何。答。御口云。降三世降天魔。军荼利降蛇魔。大威德降人魔。金刚夜叉降鬼魔。不动通降四魔也。而世间怨敌咒咀怨念是在人故。别降人魔总伏四魔之云。总别明王图彼令降伏人魔也。二明王中间有圆镜。问。二尊间安圆镜有何故乎。答。御口云。为令世出世魔军怨敌等实形现圆镜之图也。又瑜祇经中正观音三形用圆镜。可思之。私云。先师云。释论魔事对治中立严具圆珠有无门。述彼意云。外道定力不思议既现佛菩萨诸天微妙身。何庄严中不现圆珠。然不现彼事。镜珠中实形现彼故且不现也（云云）准知中间石上安圆镜。良有以也（御自笔云里书）释论义尤可然。诚叶道理欤。抑又毗沙门藏王轨云。欲知男女鬼病恼。以泥作药叉形。于镜前着咒百八问病人。即说名字虫毒等出来（文）喜多院御室仰。六字曼荼罗前圆镜并咒咀神等依此文欤（云云）。觉洞院僧正频奉感之（云云）（已上御自笔）。
　　圆镜回有六个天形。御口云。奥图中以梵字书其名。咒咀神也。谓キフネスヒカツラ...（此未明神也）（里书云）西南院法印（实证）口决云。...金峰山也。残三天施主氏神ヲフスナ阿阇梨本所镇守也。随施主依阿阇梨其神不定。故不指其名也。问。既云六个天形。余三神何乎。答。御口云。山尾河尾奥深等也。又故僧正云。余三天形キフネ等三神之影像欤。我加难云。若影像可图镜中。既不尔。非影像欤。故僧正被诺（矣）仪轨云。先结定印当脐下。次鑁字为八功德水○其水中心欠字变为宝山○其上有大楼阁○中心观自在菩萨及莲花部圣众皆在其坛上。诸圣众天龙八部。又皆在中。内外供养男女诸天扶众供具。定惠乐天奏诸音乐供养诸尊（文）验记云。亦汲清净井花水书六字置于座上。即劝请六字观自在菩萨。然后诵咒（文）。
　　钩召印言。仪轨云。二手右押左。内相叉作拳合掌相合著。左大指屈入掌。右大指曲如钩向身招之真言曰。唵阿卢力迦噎醯呬娑嚩（二合）贺（文）私云。三度召明三变欤。
　　结界印言。轨云。次结界马头观音印辟除结界（文）（印言俱如十八道也）私云。顺逆转欤（御自笔云里书）召请结界等仪轨已用莲花部。尤可尔（矣云云）。
　　华座印言。轨中印言如十八道（矣）私云。但黑六字为本尊者可用六叶印欤（御自笔）（云）黑六字之时六叶印道理尤可然。但佛菩萨明王天等花座之配当虽尔。于佛菩萨明王八叶通用又常事欤。于天等者一向荷叶毡也。可思之（已上）。
　　赞。轨云。用四智赞（文）。
　　本尊印言（御自笔）。本尊加持。先金轮印言。次正观音或六观音。次本尊口传。如此用之也。印言如次第也。四处加持明各一反欤。御口云。此印名轮印。观宿僧都（尊师御弟子也）梦中所感见之印也。仍说所无之（云云）此印表六辐轮即配六观音（又如意轮手持六轮。准彼以六轮表观音三形欤）轮有摧破义显摧破咒咀怨念等欤。又云说法印。摧破出世摩军故说法云法轮。可思之（御自笔云）如意轮轨云（金智）轮大妙法轮皆从意宝生所说之妙法皆以轮成就以轮为妙智能断诸结使（文）（师口云。意宝者思惟手也是则大慈悲相也）能断诸结使之文与调伏相应也。观音说法智也。以轮断六道结使。岂限如意轮一尊。是则诸观音大悲也。凡以六臂配当六道之时天道也（况或传今法以如意为本尊。即以六臂为六观也）本尊加持先金轮印言。次正观音（或六观音）次本尊加持。如此用之也（已上御自笔也）又木幡传云。此印六轮者。二手各火空捻为二轮。以右水地如次押左风水又为二轮。右风押左掌左地押右掌为二轮。合成六轮六观音也。真言出六字经及仪轨中。经中说功能云。若为其甲作恶咒咀若作已若当作若天若龙夜叉若罗刹及与一切能作恶咒咀悉皆灭之（文）（又神咒效验等具如验记出）。
　　又印。此印言出仪轨中名根本印。印相如轨。但轨云。以二大指押无名指（文）。真言轨中无莎呵句。经中两处有此明。初无莎呵句。后加莎呵句（矣）。
　　散念诵。御口云。本尊者佉智佉智明。六观音者六观音别别明也。
　　读经者阿阇梨读六字经。
　　伴僧时间读经○（云云）御口云。闻先方便三力金打伴僧六人各读六字经。又至护摩诸尊段裎时。六人各令满六观音真言（各随一明欤）。
　　后加持。六字明。御口云。时终阿阇梨率伴僧而至施主之所。加持但调伏法白声读之。余法不尔。念诵声诵之（御自笔云）。但此法虽调伏不用白声也（已上）（御自笔也）问。或书御加持或书后加持。正不如何答。御口云。后加持为正。御加持当字也（御自笔云）。或云。后加持...义也。...已竟义也（云云）敬施主义有之。但是当字之时会释也。木幡传云。行法终用之故云。后加持。敬施主故云御加持。二俱用之。
　　三类形置胁机事。御口云。人下地中天上重之入瓦器。又覆瓦器盖头方向外（或不定）置之。在处如图（矣）。
　　又置金刚盘事。御口云。先取盖置胁机乍瓦器取之置金刚盘上。三形头向炉方也。
　　六足三世咒事。御口云。六足尊者大威德也。.キリスチニ咒也。降三世咒.ソハニソハ咒也。
　　烧三类形事。御口云。以箸插彼付炉火（三类如次烧之）入本器烧之覆盖不令散也。每时用同器烧加前灰欤。但虽本仪如是。近来此流不用之。如次插头向本尊方投炉中。不取灰也。又无送檀越（矣）轨云。烧天狐次烧地狐。次烧人形（文）。
　　烧彼形观念事。次第云。观想一切众生依作业轮回。净除此业得解脱灌顶名（文）私云。得解脱灌顶名者有二意。一约所调伏之众生。谓依净除轮回业彼众生得解脱灌顶名也（为言）解脱者三点中解脱三部中佛部也。各举一显二。灌顶者。秘藏记云。灌者诸佛大悲。顶者上之义菩萨初地（乃至）等觉究竟迁妙觉时。诸佛以大悲水灌顶。即自行圆满得证佛果。是顶义也（文）。故知所伏众生显三德秘藏理至究竟果满位之义也。二约能降伏之行者。谓行者发菩提心住大悲心调伏违背菩提心轮回业。是诸佛之行故云尔也。故小野僧正护摩达摩云。调伏者凡住大威怒顿断烦恼障名也。行者为显无上上菩提修三摩地法时。天摩鬼神等恐减自界令彼退还。此故内发大菩提心住大慈悲心。外现猛恶威怒之形调伏违背菩提心（略抄）又解脱者三解脱门欤。灌顶者三种灌顶欤。具如秘藏记（矣）。
　　（御自笔云里书）或传云。解脱灌顶者法身理也。故一切众生法身理令契当。为调伏怨家也（已上）问。调伏怨家断众生报命。非背菩提心并慈悲心。乎。所以又于大悲门中尤宜承救令其安存。是龙树论释故。尔者如何。
　　答。理趣经云。设害三界一切有情不堕恶趣○（文）理趣释云。由贪瞋痴为因受三界中流转。若与理趣相应则灭三界轮回因。是故害三界一切有情不堕恶趣。为调伏贪等三毒也。故得速证无上菩提（文）此文可思之。问。断三毒不堕恶趣大小通满之掟权实大同之习也。何为规模之谈。就中又违设字起尽乎。答。或人云。调伏边设害众生不堕恶趣（为言）所谓害众生报命时。观断贪嗔痴。杀彼理趣相应故。不堕恶趣也。故经释相符（矣）木幡义云。贪等烦恼是生死相续业因也。断彼生死自息。业因已果报可灭故。故知断业因绝生死连续是设虽害众生与理趣相应故速得菩提也（为言）私云。后义为胜顺菩萨行故。
　　问。断三毒之时报命又息。怨人外众生并行者又可被害。无明一故。尔者如何。答。龙树释云。无明虽一相续别故。断及不断各各不同（文）可思之。问。若尔既怨亲差别慈心偏颇。何云大悲乎。答。御口云。调伏法是辄不可修。深智所行。浅智何修乎。六字轨云。作调伏法慈心为先。内无慈悲。自损损他不识佛意。何堪护摩。可思之烧了（文）此中有味。深思当见而已。又后三条院令成尊僧都修调伏法给。宇治殿（赖通）闻此由给（御自笔）ツブヤカレケルハ於戏御愿成就则成佛无疑者欤（云云）诚殊胜名言诸人感心（矣）慈心为先轨文可思之（云云）私云。慈悲普遍故反可有自他俱损之失。怨亲差别故又可无平等慈悲之义。进退惟谷。佛意何测（矣）然诚论之者。相不碍性故慈悲救普及。性不碍相故怨亲亦分。例如以性平等义取众生命而依相差别义归诸佛故。通法释云。相不碍性故见一味。性不碍相故睹多身。相不碍身。事理无碍一多自在（文）故知准彼以知性相无碍一多圆融名深智观门。又云。知佛意欤。此事欲谈则佛意难测。欲默则观念难辨。愚安谬错欤。贤哲刊定耳（御自笔云里书）又一义云。护摩抄云。大日如来为众生常恒虽修护摩。何一切众生不蒙利益哉（云云取意）答。以自智力可成就。不可依他智力（取意自业自得义欤）又问。然大日护摩有何力用哉（取意云云）答。亿劫生死中适发菩提心。是其力也（云云）又问。然凡夫阿阇梨为施主修之有随分益。如何（取意诚是背自业自得义欤）。
　　答。大日经疏第十一云。行者自心无垢障故即有大势力能。又为众生随分除障。由彼我无障因缘即能随事成就也（文）此答意依行者施主感应因缘得益心欤。不尔者初重问答。大日护摩非自智力故无益（云云）今又依行者自心无垢势力施主随分得益（云云）前后已相违欤。仍感应之因缘之由私加料简也。尚可寻之。若依此义以感应之因缘一人怨家之外不得灭罪命尽之益欤。然者自他俱损之难怨亲差别之失可遮之欤。但此又出性相互不碍义欤。通法释肝要欤。请加取舍（矣）又一成一切成已成如来知见理具加持成佛分齐欤。今义又准之可料简欤。如何（已上御自笔也）。
　　以弓箭射十方事。御口云。四方引旋慢射之。上方天井射立之。下方左胁机礼盘间射之。
　　结线事。作法如次第记。御口云。但诵明间结之。一诵一结合百八遍也。时毕阿阇梨取之。裹纸置之。结愿时后总入折柜居折敷送施主许也。白丝。势如珠数绪今少太极近逼结之也（自笔云）结线事觉洞院口决云。片筋七筋也。合十四筋。縒时诵本尊咒縒之（云云）（此由见仪轨文欤。近来必不定十四筋欤已上）仪轨云。用线法。白线十四条为一绳。七为一片。两片十四条右合为绳。三尺五寸为法。师以三尺五寸为百结。其线不足以四五尺亦得也。师向鬼门。彼向人门以糸系病人无名指（男右又左女左又右）师系右无名指。不论男女之别。百反一结万返百结。以其结线如经所说。可着病者身（文）经云。以白叠綖手投其綖诵咒七反。一反一结○咒讫。此綖系着其人（文）验记云。以五色线作索诵六字咒。真言一座七反诵一咒。一结诵咒合三十六结咒咒了采结线系某甲颈（文）。
　　解线法事。御口云。近来不用此作法也。作三类形事。轨云。相应物者天狐七地狐七人形七。以面染蘖作之乎。慎莫示他人。师密自设少许面作之。又以墨书其咒咀怨家姓名。若不知其字。若亦不知字注其在处（乃至）国郡乡其宅其条其坊男女（文）御口云。如轨或面或麨染蘖作之。虽然有其烦故折纸用之。天狐鸱地狐即狐也。人形着帽子形也。此形通男女僧俗故也。
　　辨备供具事。御口云。如常护摩坛辨备供具也（里书云）。问。三类形弓箭等供用之耶。又答御口云。此法是法（御修法也有伴僧）护摩（无伴僧也）三类形结线六方结等作法有之。供（非护摩作法也）三类形六方结等无之。结线用不任意（供无伴僧故。阿阇梨作之。护摩若无伴僧。可同之）又本尊左右太刀弓箭供又有之。最略又无之。又供三时皆用发愿。其词曰。本尊圣者六字观音四大八大诸忿怒等（御自笔云）已上弓箭结线三类等外诸尊法通例也。不可限此法也（云云）。相应成就法事。六字神咒王轨（金智）云。复次说加持相应成就法。若人欲返却咒咀得长命者。以天番主加地番千手观音。若有人欲得一天下之内贵女爱念者。以天番主加下番如意轮观音对。若有人欲得万万亿亿珠宝者。以天番主加地番不空罥索观音对。若有人·欲得止物怪伏诸鬼神者。以天番主加地番马头观音对。若有人·欲遭恶人不被诽谤者。以天番主加地番十一面观音对。若有人欲被杻械枷锁不安稳止者。以天番主地番准胝观音对（文）。

具书事

佛说六字神咒经。
六字经仪轨（大慈恩寺基法师云云珍录外）。
六字神咒王经验记（大唐龙兴寺道邃集）。
字神咒王经咒咀退却敬爱成就法（金刚智译）。
弘长二年二月二日传受毕同四日记之

宝楼阁经

　　问。今此经四种法中何乎。答。小野劝请集灭罪三卷护摩集息灾也。
    道场观曰七宝庄严楼阁中（乃至）住说法相（云云）楼阁经（不空译）下画像品云。我今说画像法而能成就一切事业○画七宝庄严楼阁中。画如来依说法坐师子座（文）私云。如来者。依次第案之释迦如来凡说法相专在释迦故云。大日经说释迦云。住彼而说法（文）问。楼阁经上序品说楼阁中佛者。彼率都婆中有三如来身（文）既云三如来未云释迦耶。答。同品云。尔时释迦如来即升宝塔与三如来同座而已（文）仍无失。
    右边有金刚手（乃至）四面十六臂（文）画像品云。右边画金刚手菩萨。十二臂黄白色其像四面。正面欢喜。右边面忿怒相。左边面开口。狗牙上出。当头上面频目。头冠璎珞种种庄严。于莲花上半跏而坐。左边画宝金刚菩萨。四面十六臂。正面欢喜右面青色。作摩诃迦罗天面。左面绿色作师子面。头上面频眉露齿忿怒相。作浅绿色○于莲花台上半伽而坐（文）（十六臂持物等经中出之。十二臂经中不示之。御口云。十二臂持物如大胜金刚十二持物。或传云大胜金刚。今流不尔也）同下建立曼荼罗品云。左边画金刚手菩萨而作忿怒形。右手执金刚杵。左手执白拂。左边画摩尼金刚菩萨。种种璎珞庄严其身。左手执持宝珠。右手执白拂（文）私云。两品中今依画像品也。或曼荼罗品中十二十六臂中各举两手欤。或不尔。十六臂中无宝珠白拂手故。又虽有金刚杵非十二臂故。
　　𩜋奇尼天女（乃至）散华供养（云云）画像品。于其座下画𩜋奇尼天女。有八臂跪坐。金刚座下作吉祥天女跪坐。于吉祥天女后画金刚使者天女。作笑面有四臂。𩜋奇尼天女后画花齿天女。身着素服。以手持花。于如来前画七宝花。其莲花上画百辐轮齐辋具足轮周。有光焰于莲花根下画四天王。悉被甲胄于宝楼阁上虚空中画梵天毗纽天大自在天。散花供养（略抄）（又曼荼罗品中四天如四天王等座位有之）。
　　本尊加持。根本印。御口云。印文如刀印者。大惠刀印也（御自笔云里书）师口云。此名楼阁印也（云云）私云。此中陀罗尼出上卷根本陀罗尼品。此品中无印文。推云。下卷所举金刚师子座印欤。彼文云。二手合掌屈二头指捻二大指甲竖二中指。如金刚杵形。直竖二无名指以二小指苾在无名指背（文）（又旧译经校之。今印相不似次第印文欤）又陀罗尼品说楼阁陀罗尼功能云。若才闻此陀罗尼除灭一切恶趣。若能才诵即得不退转无上正觉。若才念此陀罗尼者。获福无量。何况久能诵持其福不可校量（文）。
　　心印言（里书）。口传云。此心印名安慰印也。由绪不分明。经上卷云（不空）。若读若诵受持若佩身上（乃至）闻声○于现世获无量百千功德○临命终时心不散动。一切诸佛现前安慰（文）安慰名言若依此文欤。但此文大陀罗尼功能欤。重可勘之。凡此法此文殊胜也。委可引载也。二求两愿严重之由（云云）（已上御自笔）。
    随心印言。此两种印言俱出上卷心及随心陀罗尼品中说功能云。此陀罗尼威力如此能息一切怖畏能灭一切恶障能生一切功德能成就六波罗蜜能成就如来境界。才诵此陀罗尼者皆能成辨一切事业（文）。又此二个印各两说不空经中未分明。而次第已上三种印新旧经大同少异（云云）聊未审。不空经下说清净如来心印云。先以右手拇指捻头指甲上如鍡。余三指展之。次以左手屈其头指屈大拇指押三指甲上二手相对置于心前（文）（言又别有之）次说一切如来心印云。先以左肘当胯展仰掌屈即无名指小指以大母指押之。右手准前印不改（文）（言又别有之）私云。此两印如次当心印随心印欤。若尔许者印相相违。若不尔者经文不见。如何。右经可检之。又说秘密印云。先以右手置右膝上以大母指捻中指甲上。次以左手仰横安心上以母指押中指无名指甲上舒头指及小指（文）又此印似随心印欤。委可寻之。私云。本尊加持委行之可用二菩萨等印言欤。
    先金刚手菩萨印言。二手合掌二中指内相叉二头二大加金刚形竖二无。面着二大直竖二小磔开。真言曰。唵萨缚怛他蘖多摩诃嚩曰罗（二合）。贺嚩耶驮罗驮罗吽吽泮吒。
    次宝金刚菩萨印言。准前印唯磔开二头指安印当心。真言。唵杜嚧（二合）杜嚧（二合）摩尼摩尼摩诃摩抳密你与（二合）怛末尼（二合）娑嚩（二合）贺（引）私云。此二菩萨印言经中出之。本尊加持可加用之欤。加之又四天王四天女一切圣众印言出之（御自笔里书）金刚手宝金刚印言尤可加行。皆有口传也。只二菩萨印言许可加用之。四天王以下虽见经可略之。当流之习如此（已上御笔）。
　　劝请·发愿·礼佛·赞等可同释迦法（云云）。私云。召请·结界·发遣又可用总印言欤。或结界无能胜欤。又奉送真言云。唵萨嚩怛他蘖多嚩曰罗（二合）矩卢你底沙摩罗抳尾誐底入嚩（二合）罗〃〃（二合）〃吽〃娑嚩（二合）诃。诵此真言通一切处用。所谓奉送本尊献阏伽香花饮食等用之（文）（里书）结界无能胜尤可然之（或传云。不动云云）奉送等只可用通用。诸尊法习大旨用经轨说事无之欤（已上御笔）。
　　散念诵（随意）私云。随意者楼阁陀罗尼或心咒或随心咒任意欤。或三中或一或二或三用不任意欤。
   （里书）散念诵佛大（胎）释迦本尊言（三种）二菩萨无能胜·大全·一字如此可用之也（已上御笔）护摩中卷护摩品云护摩真言曰。唵娑嚩（二合）诃钵底部啰部嚩入吽吽泮吒娑嚩（二合）诃（引）。以此真言加持油麻白芥子和苏。一遍一烧满一百八遍能令一切真言法速得成就。除遣一切障者。毗那夜迦一切罪一切烦恼一切冤家恶友皆得摧伏禁止令其迷惑。一切恶梦灾怪不祥事自然消散（文）。
　　为亡者修此法（云云）御口云。此法灭罪为本故也。大理趣房者小野僧正弟子。住上醍醐。其住房于今有之。法王宫者宽平法皇御子也。

具书事

　　大宝广博楼阁善住秘密陀罗尼经三卷（不空译）同经（菩提流支贞元）。
　　牟梨曼荼罗咒经（同品异译云云）。
　　同月四日奉传受毕同七日记之。

薄草子口决第五

诸经部第三

　　两宝陀罗尼经。问。此法生起如何。答。彼经（不空译）尔时憍睒弥国中有一长者名曰妙月。合掌恭敬而白佛言。世尊云何善男子善女人诸贫匮者可得富饶。诸有疾病令无疾病。佛告妙用。若善男子心念手持书写但闻名字受持随喜广为他敷演者。长夜安稳受诸快乐安乐丰饶故。若有人欲受持此两宝陀罗尼。应供养一切如来。一日二日或三日专心诵持爱敬净信三宝。诸天悉皆欢喜即雨财宝谷麦。为彼读诵法师故即说陀罗尼曰（已上略抄）曩谟（引）婆（去）誐嚩帝（一）嚩曰罗（二合）驮啰（二合）婆（引）誐啰怛（奴逸反）具洒<（引）耶（三）怛佗（引）蘖多（引）野（四）怛你也（二合）他（引）唵索噜闭（五）跋捺啰（二合）嚩底（丁以反六）䁬誐㘑阿左㘑（七）阿左跛㘑（八）嗢（乌骨反）伽（引）跢你（九）嗢陛娜你（十）萨写嚩底（十一）驮（引）娘（上）嚩底（丁以反十二）驮曩嚩底（十三）室唎（二合）么底（十四）钵啰（二合）婆嚩底（十五）阿（上）么㘑（十六）尾么黎（十七）噜噜（十八）素噜闭（十九）尾么黎（二十）阿娜多悉帝（二合二十一）尾娜多悉帝（二合二十二）尾温嚩（二合）计始（二十三）鸯矩㘑（二十四）䁬矩㘑（二十五）地地冥（二十六）度度冥（二十七）跢多㘑（二十八）多罗多罗（二十九）嚩曰㘑（二合三十）阿袜跢你（三十一）步计屋计（三十二）吒计吒计（三十三）袜啰洒（二合）尼（三十四）你涩播（二合引）娜你（三十五）婆誐挽（三十六）嚩日罗（二合）驮啰（三十七）娑（引）誐啰（三十八）𢷑具（引）衫（三十九）怛他（引）蘖跢么拏娑么（二合）罗娑么（二合）啰（四十）娑么（二合）啰（四十）娑么啰（四十一）萨嚩怛他（引）蘖多（四十二）萨底也（二合）么拏娑么（二合）啰（四十三）达么萨低也（二合）么弩娑么（二合）啰（四十四）僧伽萨底也（二合）么弩娑么（二合）啰（四十五）怛吒怛吒（四十六）布（引）啰布（引）啰（四十七）布（引）罗野布（引）罗野布（引四十八）婆啰婆啰（去引）婆（去）啰抳（四十九）索䁬誐丽（五十）扇（引）跢么底（五十一）𣊔誐攞么底（五十二）钵啰（二合）婆（引）么底么诃（引）么底（五十三）素婆捺罗（二合）缚底（五十四）阿（引）蘖蹉（引）阿蘖蹉（五十五引）三么野么弩娑么啰娑缚（二合引）贺（引五十六）阿（引）驮（引）啰弩么弩娑么（二合）罗娑嚩（二合引）贺（引五十七）钵啰（二合）婆（去引）嚩么弩娑么（二合）啰娑嚩（二合）贺（引五十八）驮哩（二合）底么弩娑么（二合）啰娑（二合）嚩（二合）贺（五十九）尾若野么弩娑么（二合）啰娑嚩（二合引）贺（引六十）萨嚩萨怛嚩（二合）尾惹野么弩娑么（二合）啰娑嚩（二合引）贺（引六十一）心真言曰。唵嚩素驮隶娑嚩（二合引）贺。心中心真言曰。唵室利（二合）嚩素娑嚩（二合引）贺（引）。小心真言曰。唵嚩素娑嚩（二合引）贺。佛告妙月长者。此名两宝陀罗尼。以此陀罗尼威力病患饥俭疾疫业障悉皆消灭（文）。
　　种子三形。印如金刚界（云云）。御口云。种子.字三形如意宝珠也。印三摩耶印用羯磨明。或二会印明俱用之（御自笔）大师御传云。本尊释迦·种.·三（宝珠）印（智吉祥）言经大陀罗尼（云云）但此记或传中除之。石山观祐阿阇梨传。大日经疏释迦入宝处三昧。犹如大海出种种宝等云文引。释迦为本尊义成。为润色大师传欤。凡流流异说不可有尽期。然而努努于本传莫倾动。无冥加失法验也。可慎可慎。于一切法有诫者师资之通例也。动伺他流发迷乱之心故也。但为润色本传兼学尤可许之欤。然而先师犹诫之云。真言自相之习虽有彼此无。虽有此彼无。世上谚云。真言习如锯刃（云云）此谓也。然天台吉水本流圣天供无之。当寺三密房之本流求闻持法无之。互虽无全非耻辱。滥伺他流欲补阙。还是愚之至也。非啻一法。一法内细细又以如此。能能可酙酌欤（云云）（已上御自笔）。
　　三种真言在经（云云）御口云。心及心中心并小心三咒也。
　　三宝院传者。当流相承传（矣）又传。本尊宝生尊圆行传。御口云。圆行者八家中其一也。八家者东寺五家天台三家也。东寺五家者大师圆行惠运常晓宗睿也。天台三家者传教慈觉智证也。释迦印陀罗尼。问。释迦印者何印耶。答。御口云。智吉祥印。羯磨印根本咒。问。根本咒者何耶。御口云。大咒云根本咒也。陀罗尼也。或传以持世为本尊。经言持世言故。御口云。持世菩萨与福德菩萨欤。问。经言者何明耶。口云。此法心真言持世法名根本真言。此法心中心持世名心真言。此法小心持世名心中心也。两法三种言皆同咒也。一字不违也（已上御自笔里书）或云。两宝陀罗尼经持世陀罗尼经同本异译（云云）仍一法习欤（云云已上）问。道场观如何可观之耶。答。御口云。随在何尊为本尊。或佛或菩萨道场观并法则等可用彼（矣）。

具书事

佛说雨宝陀罗尼经（不空译）


　　弘长二年二月四日奉传受同七日记之了愿以披览抄记之功必为顺次往生之缘（而已）。

宝箧经

　　御口云。此法为今世福后世菩提修之。问。此法生起如何。答。释迦如来应无垢妙光请垂降临时。至中路丰财园中有古朽塔。于彼塔前如来依金刚手请说此陀罗尼也（取意经）。
    本尊释迦种.三舍利（云云）问。此尊种三依凭如何。答。御口云。本尊依能说教主。三形依所说欤。云全身舍利宝箧印陀罗尼（文）（御自笔里书）今法以能说释迦为本尊。其释迦以.为种。以舍利为三形。尤为甚深。虽有全身碎身差别。三世诸佛皆可留其舍利说此经。然而依当劫出世之教主以释迦为本尊。职而斯由也。过去迦叶当来弥勒说此经之时种三更不可有差别。皆又.舍利欤。可思之。说所事如前（已上御自笔细书也）私云。种子依我法神咒经说欤。又云。三种俱依所说陀罗尼欤。故经云。现在未来一切如来分身光仪过去诸佛全身舍利皆在宝箧印陀罗尼。是诸如来所有三身亦在是中（文）私云。此中三身者字印形三种秘密身也。既尽三世诸佛三身。若尔释迦种三羯三身非陀罗尼所摄耶。又法报应三身既三羯二身有之（御自笔云）观中台上有.字。变成舍利。舍利变成释迦如来（文）问。思生身行相转羯磨身成三昧耶身舍利。故密严上人式云。摄威仪（羯磨身）归平等（三昧耶身）分一体成多身（文）（分释迦一体成无量利也）若尔何违彼耶。答。种三羯转成次第是道场观通例。初不可疑生身行相。是为留舍利人天施化度于法界也。佛虽生得自在专受胎生良有以也。理实言之。诸尊三种秘密身法然本有曼荼故不可论前后。然而为利生或作种三大次第或云羯磨身为舍利也。又彼上人式文彼浅略可义也。若依深秘者。释迦如来以大悲方便入□生三摩地故云尔也。威仪者指羯磨部释迦。平等者指平等性智宝生也。彼上人奉鸟羽院敕宣奉对三宝院大僧正被传宗大事。当流.秘事即此事也（已上异本）问。此道场观依凭何文耶。答。御口云。经中虽不分明。陀罗尼既云舍利。教主又释迦也。故以意作此观想也。经中不举羯磨身约教主。是诸经法通例也（云云）。
    本尊加持。智拳印。私云。此印舍利印义今用之欤。密严院式云。不改四曼别相合入一印大日（文）深义更问。舍利秘事。
　　根本印。御口云。智吉祥已下三种印言皆释迦印言也。
　　正念诵.。.明舍利明边用之欤。
　　散念诵。御口云。本尊明陀罗尼奥。释迦三种明中陀罗尼奥千反余名百反欤。经中说陀罗尼功能云。如是法要神力无穷利益无边。譬如幢上如意宝珠常雨珠宝满一切愿（文）又云。若复有人。悭贪业故生贫穷家。衣不隐身食不续命○由神咒力及塔威德。灭贫穷报富贵忽至。七宝如雨无处阙乏○若有吝惜财宝忽灭（文）已上现世福德文也。又云。复有众生。重罪报故百病集身苦痛逼心。诵此神咒二十一反。百病万病一时消灭寿命延长福德无尽（文）已上现世灭罪文也。又云。若有恶人死堕地狱。受苦无间。免脱无期。有其子孙称亡者名诵上神咒才至七遍。洋铜热铁忽然变为八功德池。莲花生承足宝盖驻顶。地狱门破菩提道开。其莲如飞至极乐界。一切种智自然显发（文）又云。供养香花至心发愿诵念神咒。文文句句放大光明照触三途。若具皆碎众生脱苦佛种牙萌。随意往生十方净土（文）已上后生得脱文也。夫今此法者现世是灭罪增福之利益随众生之各心。后生复西方十方之往生任含识之诸愿。凡济生利物之秘计出离得脱之妙术唯在此一行者欤。又御口云。召请结界发遣等用通印言（矣）”

具书事

　　一切如来心秘密全身舍利宝箧印陀罗尼经（不空译）。

　　弘长二年二月十四日传受同日记御口决（云云）。
心经
　　问。经中无仪轨观法等。尔者依何经轨耶答。御口云。依陀罗尼集经第三卷作此次第也。
　　观云心前有.字（乃至）成月轮（云云）。问。今文依何轨耶。答。楼阁莲月等是诸尊通例故。设虽无经轨说加之何失。况般若菩萨仪轨云。即于坛中本尊像前开四门（文）依此等意欤。又云。上有.字变成梵箧。梵箧变成般若菩萨（文）。问。集经中不举种子三形。般若菩萨轨中才虽示种子非.字。故彼轨云。于其殿中观地字门成般若波罗蜜佛母（文）尔者如何。答。.与.涅槃点有无虽异。字体是同。仍非强相违欤。或地.字可读入声欤。例如阿读恶。况大师释中上举文殊般若二菩萨。下云..真言为种子。是则逆次举二菩萨种子也。密严院释此文云。上字般若菩萨。十言曼殊师利。但一字真言种子法身（文）故知依凭明镜也。次三昧耶形。是胎藏持明院中般若菩处既手持梵箧。又大师释云。觉母梵文调御师（文）觉母者般若佛母。梵文者梵箧也。但若云箧者可有二四不同失。故具云文也。能所虽异理致是同而已。又云。通身白色（乃至）眷属围绕（文）陀罗尼集经第三（阿地瞿多译）云。其菩萨身除天冠。外身长一肘。人肘一[石*(麗/木)]。是通身白色。此中文如次第。两臂依屈。右臂屈肘侧在胸上。其左手印五指申展掌中画作七宝经函。其中具有十二部经。即是般若波罗蜜藏也。右手垂着右膝之上。五指舒展。即是菩萨施无畏手。菩萨身上着罗舒绮绣作𧞔裆。其腰已下着朝霞裙。于上画作黄色花褺天衣笼络。络于两臂掖间交过。出其两头俱向于上。微微屈曲如飞飏势。其两手腕皆着环钏。菩萨右相安梵魔天。通身色○菩萨左相安帝释天。通身白色○菩萨光上两相皆画作一须陀会天○其像坐下画作香炉供养之具。其供养具左右两相各画布置八神王像○各执器仗威严而立五色右上。次下右相画咒神像䠒跪而坐（文）（里云）问。道观中施无畏手似与愿手。可捡之。十六善神者何等耶。答。施无畏手集经又同之。定有深意欤。可寻明之。十六善神者十二神将加四天王也。十八善神十六善神加梵天帝释也。今以梵天帝释为左右胁士。其余十六善神围绕也（文）。
　　御口云。此中通身白色者遍身白色义也。又如菩萨形者此尊本菩萨。而云如菩萨者简明王等忿怒形而为示柔软形义云尔也。簸箕光者其形如并列剑其色五色云簸箕光欤。未详定（矣）宝珰者耳珰也。耳珰者耳金也。环钏者手颈环也。问。修习般若轨（不空）云。□其殿中观地字门成般若○佛母。次十波罗蜜围绕及八供四摄钩锁并八方大众皆本种子观想而成（文）围绕眷属相违如何。答。尊法经法既异。何必一同（矣）。
　　问。秘藏记云。五大院中座般若菩萨（天女形白肉色并在六手。一手持梵箧。五手作契印文）两手六手相违如何。答。此又准前也。故般若菩萨法三目六臂（见）问。若尔二种形像有浅深欤。如何。答。御口云。依臂多少不可定浅深欤。私云。御口云。诚可然。且存一义者。可有浅深也。所谓心经出集经中。此释迦所说故。般若菩萨法出修习般若轨。彼大日所说故。依之秘键云。又此尊真言仪轨观法佛金刚顶中说。此秘中极秘。应化释迦在给孤园。为菩萨天人说画像坛法真言手印等。亦是秘密陀罗尼集经第三卷是○显中之秘秘中极秘。浅深重重耳（文）此中显中之秘者心经法也。秘中之秘者般若菩萨法也。既云浅深重重。岂夫不然乎。
　　（里云御自笔）依手臂多少浅深事可有二意欤。一如前义（秘键意也）二臂浅六臂深也。一六臂浅二臂深也。仁王经仪轨云。二臂（左手般若梵箧。右手说法印云云取意）集经第三云。二臂（左经函右施畏手取意）三家次第云。般若菩萨此尊有六臂。各作六度印。以知惠总摄五波罗蜜（文）此两三文意。六臂表六波罗蜜之总摄。圣教通例以总摄多含为甚深。既以般若含摄五波罗蜜。二臂般若梵箧（或经函）施无畏等总摄五波罗蜜。智度多含施无畏说法大悲利物之标示。甚深甚深。可思之。何况或先德云。仁王经轨意四种法行之。修习轨息灾欤（云云）。仁王轨多含之习又以显然也。例二臂不动如常途。四臂不动天等中尊也。先师受常喜院口传云。二臂身是本身也。更现四臂。是杂类者易见身也（云云）四臂浅近之身。可思之。秘键意又专可信之。所诠依机随事可斟酌者欤（已上御自笔）。
　　问。何故修习般若轨云。金刚顶说耶。答。彼轨中既说真言仪轨观法故又大师三学录中以彼轨摄金刚顶部故。又以仪轨云经云云佛说。是大师处处通例。况彼轨中。我今依瑜伽演说观行法（文）岂不云佛说耶。问。彼轨中虽举种子尊形。全不示手臂形相。若尔何以六臂为深秘乎。答。虽不举手臂。秘藏记中释五大院中般若菩萨云六臂（云云）岂非法身说耶。付中仪轨中举眷属。十波罗蜜八供四摄也。集经中二天十六神也。是又非法应二身所说浅深耶。然则右次第心经法二臂尊。般若菩萨法六臂尊。良有以也。
　　问。般若菩萨是胎藏部尊也。大师何故彼轨摄金刚顶部耶。答（云云）两部互通二界互具义欤。
　　经台印。集经第三云。般若无尽藏印（一名般若眼又名般若根本亦名金刚般若心印相异意同次第）如高坐上安置经藏。当心着之。诵咒时专想系念。一切经藏皆从印出悉入心中。般若无尽藏陀罗尼咒曰○（明梵汉虽异。大旨同。但..云唵利伊）佛言。此陀罗尼印有四种名。一名般若无尽藏。二名般若眼。三名般若根本。四名金刚般若心。此陀罗尼印有大功德。若能至心如法挍授随诵一遍出生一万八千修陀罗藏○乃至展转出生无量无尽修陀罗藏○是故名为无尽陀罗尼印。此陀罗尼印即是十方三世诸佛宗祖○要当先诵此陀罗尼并作此印满百万遍。然后修行余般若法。决定成就。是故名为般若根本。此陀罗尼印悉能照了一切般若波罗蜜法故名般若波罗蜜眼。此陀罗尼印悉能摧灭一切障碍。悉能住持一切诸佛菩萨功德。故名金刚般若心也（文）御口决云。今此四名是般若菩萨四功德也。即又四波罗蜜也。第一般若无尽藏实相般若。理法身从般若母出生。即宝波罗蜜也。理趣经中说此三摩地也。第二观照般若法波罗蜜从是出生。光赞般若放光般若说此三摩地也。羯磨波罗蜜从般若根本出生。护佛果护十地护国土功德。仁王般若说此三摩地也。金刚波罗蜜从金刚般若心出生。不动尊等。即摧破魔怨之功力也。能断金刚般若等说此三魔地也。总别合论成五种般若也（云云）问云。经台印依凭何耶。答。御口云。此印二手各水火皆立表经台故之尔也。私云。经中如高坐上安置经藏（文）其证也。
　　无尽藏陀罗尼（又名修习般若文）问。经中无尽藏举异名中。全无修习般若名如何。答。私云。案云。修习般若依仪轨中又说此陀罗尼故云尔欤。
　　（里云御自笔云）此义尤可然。但修习云义犹不明欤。愚案云。大日经三句法门中大悲为根修行句欤。诸部般若已含无尽藏一名（今四名随一总即别名也）般若无尽之义利岂不含无尽藏中哉。是则大悲万行修习般若名字也。犹可案之欤（已上）。
　　梵箧印。私云。此印集经并般若轨中不出之。出胎藏中。依彼欤。问。若尔彼印文顺逆旋转表转大小乘教之义。今何不尔耶（里云御自笔云）梵箧印出仁王等轨欤。分明不觉悟。可勘之也。顺逆旋转无之事是限般若。广不亘大小乘之故欤。一向愚案也。取舍在意（矣已上）。
    心经陀罗尼。此陀罗尼是又集经中举大心小心等中大心咒也。故大师释云。此菩萨有身心等陀罗尼。是经真言即大心咒（文）。
　　问。彼经中于印身心俱出之（般若身印般若大心印般若小心印）而真言中无身陀罗尼之称。何云身心等陀罗尼耶。答。言总欤。或举别名欤。问。大小心等陀罗尼如何。答。经云。般若大心陀罗尼咒曰。归命同前跢侄他（一）揭帝揭帝（二）波罗（二合下同）揭帝（三）波罗僧揭帝（四）菩提（五）莎诃（二合云云）是大心咒用大心印。般若小心陀罗尼咒曰。跢侄他（一）揭帝揭帝（二）波罗（二合）民（弥应反）揭帝（三）波罗惹（尔西反）地莎诃。用小心印。般若心陀罗尼咒曰。跢侄他（一）从弭哩（二合）曳从弥哩（二合）曳（二）室唎（长音）室吒（刃假反三）莎诃（四）用奢摩他印○（云云）问。三种印如何。答。经云。般若心印准前。唯改以右大指捻着头指。般若大心印准前。唯改以左大指向下（略抄）前印者。二手合腕掌开。各头中无名指头曲拄。二小二大各竖开。是身印也。
　　私云。此中心印者当小心印欤。此外不出小心印故。心陀罗尼用大奢摩他印故。彼印是法界定印也。
　　大惠刀印。修习般若轨云。本尊三昧印。二羽金刚合掌二大指各捻二头指初。则诵本尊真言七反讫。顶上散之。真言曰。娜谟婆誐嚩帝（一）○钵罗（二合）枳娘（二合）幡（引）啰苦跢曳（引二）唵（三）仡利地（入）室哩（四）秫噜（二合）底尾惹曳（五）娑嚩贺（引）（此言虽同次第梵汉异故且出之）私云。印相合掌虽异同是刀印也。
　　散念诵。御口云。本尊咒无尽藏言。千反或心经陀罗尼欤。
　　十六善神咒。经云十六神王。咒曰。娜（上）谟曷罗（上）怛那（二合）跢罗（二合）夜耶（一）跢侄他（二）诃诃（上音三）醯醯（上音四）吽吽（五）戏利戏利（六）弥利弥利杜铭徒杜咩（七）鞞伽波呬尼（八）毗摩罗呬尼（九）底哩（二合）咛（上）底哩（二合十一）般罗（二合十一）底羯兰（二合）陀（十二）鞞多持质怛罗（二合）鸡都（十三）般罗婆（二合）萨婆（上）𠼝（十四）惧醯（上）梨（十五）乾陀唎（十六）旃荼唎（十七）车阇（去）尼（十八）惧罗遮利尼（十九）旃荼毗伽陀婆醯尼（二十）旃怛罗（二合）输（二十一）莎诃（二十二）摩罗檀持曷罗婆迦（去）邪（二十三）莎诃（二十四）摩登伽俱（上）罗朋奢邪（二十五）莎诃（二十六）底哩（二合）商羯曳（二十七）莎诃（二十八）悉他（去）曳（二十九）莎诃（三十）那谟胡卢瑟吒（二）（合）写（三十一）摩登伽曷啰阇（三十二）悉殿都（三十三）曼怛罗（二合）跛陀（三十四）莎诃。又云。若能至心诵此咒者能灭四重五逆等罪（文）问。十六神王称如何。答。经云。提头赖吒神王·禁毗噜神王·跋折噜神王·迦毗噜神王·羯窥噜神王·钝徒毗神王·阿你噜神王·沙你噜神王·印陀噜神王·婆姨噜神王·摩休噜神王·鸠鞞噜神王·真陀噜神王·拔吒徒噜神王·毗迦噜神王·俱鞞噜神王（文）（御自朱书云）口决云。十六善神者四天王十二神将也。今经处说其名号实令契当欤（已上）。
　　礼佛。御口云。南无般若菩萨（次第不出梵号。用汉号也。余准知）
　　召请。结界。拨遣。又用通印言（矣）。

具书事
般若心经
陀罗尼集经第三
传受日同十六日记
菩提场经
　　御口云。此法以灭罪为本（矣）问。生起如何。答。波吒离子城大婆罗门毗钮达多。财宝丰饶多闻聪哲。而无子息。常作是念。若无子息当生何趣。又断我族波罗门。仍诣佛所而白佛言。令我获得子息。尔时世尊为彼说菩提场陀罗尼也。故经云。吾今为汝广称赞敷演。大波罗门。有菩提场庄严陀罗尼大教王。由此陀罗尼种殖一切善根能演一切意愿（文）。
　　道场观（如释迦可观曼荼罗）御口云。释迦法道场观用之。观曼荼罗者菩提场曼荼罗观之也。经云。○然后令画四门四角钩倚。四角画四天王。中央画佛形像。于门门中画宝树。于东门画吉祥天女。南门画辨才天女。西门商弃尼天女。北门花齿天女（文）私云。依此文者。可准宝楼阁道场观欤。试作观云。观想坛上有师子坐。坐上有莲花台。台上有.字变成宝钵。钵变成释迦牟尼如来。住说法相。四方四角吉祥天女·辨才天女·商弃尼天女·花齿天女及四天等恭敬围绕（次第可观曼荼罗者此意欤御自笔云）道场观以经轨文行者任意住之也。旧所画置道场观皆以如此。当流石山道场观等此类也（已上）又经说入曼荼罗功能云。念诵者面向东坐。应后夜入曼荼罗护身法结界。入此曼荼罗。一切罪障悉皆消灭。一切悉地皆得成就。一切福聚皆得生长。获得佛菩萨（文）。
    本尊加持。根本印。二手平掌（乃至）根本印者经文也。又说印功能云。才结此印灭一切罪。一切如来安慰其人亦成请一切如来。结此印一切如来甚深恭敬其人（文）又云。即前根本印举右手通一切处。用即成一切印。一切如来所加持。以右手安于脐下。以大指捻头指。此印通一切印。一切如来所加持。由结此印远离一切罪障（文）。
　　陀罗尼（在别）御口云。菩提场陀罗尼也。经云。尔时释迦牟尼如来○即说菩提场庄严陀罗尼云。曩谟婆誐嚩帝尾补攞嚩娜曩建赞努得讫使（二合）钵多钵罗（二合）婆（引）娑计都母罗驮宁（三合）萨怛（二合）蘖跢写曩谟婆誐嚩帝舍（引）枳也（二合）母曩曳怛他（引）蘖多（引）夜（引）啰贺（二合）帝三藐三没驮（引）野但你也（二合）他（引）唵冒地冒地冒地冒地萨嚩怛他（引）蘖多虞（引）者罗驮罗驮啰贺罗贺罗钵罗（二合）贺罗贺罗（二合）贺罗摩贺（引）冒地唧多驮啰主卢主卢舍怛啰湿弭（三合）散祖你帝萨嚩怛他（引）蘖多毗色讫帝（二合）虞𩕳虞𩕳虞拏嚩帝没驮虞拏嚩婆细弭里弭里誐誐曩怛丽萨嚩怛他（引）蘖多地瑟驮（二合）帝曩婆萨多（二合）丽舍磨舍磨钵啰（二合）舍磨钵啰（二合）舍磨萨嚩播（引）婆钵啰（二合）舍磨宁萨嚩播（引）跛尾输（引）驮宁乎卢乎卢磨贺冒地末（引）誐三钵啰（二合）底（丁以反）瑟耻（二合）多林并娑嚩（二合）诃（文）又说功能云。此大荼罗尼教王有大福利。有大神通。才称名者获大菩提成就大福（文）又云。常当拥护。一切意愿皆得满足。命终当生妙喜世界（文）私云。现当二世愿望专可依此陀罗尼之功力。妙喜世界者何处耶。
　　随心陀罗尼。问。此随心及次心中心陀罗尼用何印耶。答。御口云。以一印诵三明也。三种陀罗尼咒遍可见本经。经说大咒云。每日诵一百八遍。即见诸佛寿命百岁远离疾病贤圣拥护。若诵二十一遍。远离地狱业。一切罪悉灭。若诵七反。一切斗诤得胜（略抄）又云。我今说修行心心中心功能。若诵心陀罗尼百千反。得为持明仙中斫羯罗伐底。飞腾虚空随意游行。寿命一劫（略抄）御口云。
　　劝请。发愿。礼佛。如释迦法（矣）。
　　召请。结界拨遣用通印言（矣）
　　经云。结界。陀罗尼。用通印言（矣）。
    经云。结界陀罗尼。唵三曼多布（引）啰拏（二合）若曳娑嚩（二合引）诃。
　　奉送。唵驮罗驮罗弭里惹曳娑嚩（二合）诃。
　　献坐。唵索那哩惹曳娑嚩（二合引）诃。
　　护摩。唵么黎尾磨罗惹曳娑嚩（二合引）贺。
　　迎诵。唵钵罗（二合引）嚩啰惹野悉并娑嚩（二合引）贺。

具书事

　　菩提场庄严陀罗尼经（不空译）。
　　传受同前同十六日记了
　　二月二十五日一见了。在御判。

薄草子口决第六

诸经部第四
无垢净光

　　问。生起如何。答。迦毗罗城波罗门劫比罗战荼归敬外道不信佛法。有善相师而告言。汝却后七日必当命终。时波罗门闻此语已心怀惊怖。谁能救我。即往佛所而白佛言。唯愿救我苦。佛言。此迦毗罗城三岐道处有古佛塔。于中现有如来舍利。其塔崩坏。汝应往彼重更修理及写陀罗尼以置其中。依法七反念诵神咒。令汝命根还复长久。寿终生极乐界受大胜乐。次复于妙喜世界如前受乐。后复于兜率天相续受乐。波罗门闻此语已。心怀欢喜。即欲往彼坏塔修营。依之如来依除盖障请说此陀罗尼也（取意）。
　　道场观（如常。但无垢净光之由可观之）御口云。常阿弥陀道场观用之。但本尊阿弥陀观无垢净光之由也（云云）。私云。一经始终全不见无垢净光即阿弥陀义。如何。经云。尔时世尊○即于顶上放大光明。普照三千大千世界。遍觉一切如来已还归本处。从佛顶入时。佛即以美妙悦意迦陵频伽和雅之音而说咒曰（文）。准此文则以释迦可名无垢净光欤。又所说法门塔中安舍利并陀罗尼似宝箧经。彼既以释迦为本尊。今何不尔耶。答。御自笔云。本尊事本经文诚虽然。余尊法必以能说主不为本尊欤。既相承口决（或次第也）百光遍照大日入弥陀三摩地也（云云）可仰信之。仍种三道场观等偏以弥陀建立之。无垢净光之名号其理又可然欤（已上御自笔）或次第云。坛上有.字变成楼阁。中有月轮。上有八叶莲华。上有.字。变成开敷莲华。变成无垢清净光如来。住妙观察智印放无垢清净光明。遍照十方世界众生。拔苦与乐。无量菩萨圣众围绕（文）。
　　本尊加持或三昧耶会印陀罗尼。御口云。三摩耶会无量寿印也。陀罗尼经中出。南谟飒哆飒怛底（颠以反下同）弊（毗也反唇音一）三藐三佛陀俱胝喃（奴暗反下同二）钵唎戍（轮聿反下同）陀摩捺娑三薄（去声引）质多钵唎底瑟耻哆喃（四）南谟薄伽跋底阿弥多喻杀写怛他揭怛写（五）唵（引声）怛他揭多戍第（七）阿喻毗输达你（八）僧𠿒（呵葛反）罗僧𠿒啰（九）萨婆怛他揭多毗唎耶跋丽娜（十）钵唎耶底僧𠿒啰阿喻（十一）萨啰萨啰（十二）萨婆怛他揭多三昧（十三）焰菩提菩提（十四）勃地勃地（亭也下同）毗勃地（十五）菩驮也（十六）菩驮也萨婆幡婆萨嚩萨怛婆南戍唎拏（上）毗戍第（十七）毗揭多末罗[土*(珮-王)]焰（十八）苏勃驮勃第（十九）虎噜虎噜莎（引声）诃（引声）。
　　又说功能云。或施七宝或随力施。当持咒。本置于塔中供养此塔○欲命尽者更延寿。一切宿障诸恶趣业悉皆灭尽○一切所愿皆得满足（文）。
　　蚁子百八丸。御口云。取蚁冢土和水作丸似丸香形（矣）（阿噜力经云。以又蚁封泥作十万小塔文蚁封泥者蚁冢土欤）。
　　正念诵御口云。虽可用陀罗尼。广博故用阿弥陀明欤私云。别本御次第用........小咒也。
　　散念诵。御口云。阿弥陀法散念诵。但本尊加用今陀罗尼欤。
　　召请。结界。发遣等准阿弥陀法（矣）。
　　大理趣房无垢净光十二光佛其一也。大理趣房事如先记。成莲房。御口云。仁和寺兼意成莲房也。成喜院师也。胜俱胝院。当寺胜俱胝院明海后改云实运也。实范上人（乃至）敬爱行之（云云）御口云。鸟羽院此法被仰付中川实范上人。上人奉支度。院为知食子细知不知以此支度被见劝修寺宽信法务。法务既出敬爱支度候上能知子细候奏申。仍上人遂被修法了。后王密房漏闻此由参三宝院大僧正（定海）许申云。中川上人奉仕彼法（云云）未曾有事也。奇怪奇怪（云云）。大僧正莞【口*完】尔默然一切无返答（云云）后复实范漏闻此由被申样。アナハツカシ。义范僧都为圆光院（贤子中宫御骨安之在上醍醐）后世菩提以小理趣房（赖照阿阇梨）令修彼法。义范自笔清书有之。是反不知子细欤（云云）大僧正存此事默然。又仰云。贤子中宫是白川院御宠后也。重爱颇超李夫扬妃。绝伦过法一天讴歌之（云云）为彼御菩提被造圆光院。又彼中宫者延命院僧都（元果）御弟子广寿上人再诞（云云）其故醍醐人贫无住寺计。愍之为彼中宫而成储醍醐依怙之方便也。殆似大权之化现欤。

具书事

　　无垢净光陀罗尼一卷（贞元圆觉云无垢净光大陀罗尼经）。
　　无垢净光真言一卷（运）。
　　梵字无垢净光陀罗尼一本（仁海云一卷）。
　　传受又如先记又同日也。

咒贼经

　　御口云。为除盗贼难修此法也。此唯一座法也。十二月晦日修之。或又每月晦日修之（云云）故经云。擗除凶恶贼者皆销灭令其隐（文）御自笔云。宽信法务云。兵难修之（云云已上）问。今此经可佛说耶。答。御口云。相承口传云。小野僧正依孔雀明王经所选出也。或本书共中抄出也（云云）依经义理抄故云佛说也（矣）（御自笔云）或本批云。为仁静大威仪师（云云）（仁静范俊僧正亲父也）。
　　道场观。（御自笔云）此只用诃梨帝法道场观欤。三形改果用刀为除贼欤。其外无差异欤问。此观本说如何。答。问。诃梨帝为本尊事依凭如何。答。经云。当以二十九日为诃梨帝耶。燃灯烧胶香○鬼子母前读是七反（文）依此文欤。问。鬼子母女者谁耶。答。御口云。即诃梨帝母也。
　　本尊加持。降伏印。如印文。问。此印言说处何乎。经中有两咒。何不用彼乎。答。此印言出诃梨帝轨欤。且付彼行此法故不用经明欤。经云。咒一切贼法。...........缚贼咒。........我今为。..经不为解。..[云云]。散念诵。御口云。散·劝·发·礼·赞五种悉以如诃利帝次第也。劝请。呵利帝母鬼子神。揵陀山中诸眷属。
    发愿。本尊圣者诃利帝母揵陀山中诸眷属等。
　　赞。唵钵纳摩逻誐系摩揽迦摩罗誐母答𤚥卢迦曩他满驮铭萨嚩秫驮悉地者。
　　礼佛........。
　　散念诵。（御自笔云）又妙抄出之。可见也。御口云。佛·大日本尊·爱子·法施·大金·一字也。行法用意。御口云。道场观以前唯用地结。四无量观大金刚四方结及金刚眼等不用之。故云尔也。又正念诵字轮观等者。入我我入观又不用故云尔也。问。地结既用之。方结何不用之乎。答。御口云。下劣天故成方结等。坛场难降临之故也。又道场观以后天网火院大三昧耶不用之。结界又不用之欤。问。后供之时略涂花等。有何故耶。答。御口云。相承口决云。此法师驰晦日行故总略故略之（御自笔云）严觉口传云。诃利帝法不行后供养（云云）（凡天等不修之已上严觉口传也已上御自笔也）。
　　礼佛已下作法如常。御口云。解界唯地结余无之。
    拨遣。右拳弹指一度...目乞者穆
<PIC>T79020901.GIF</PIC>
　　问。诃利帝法唯用一灯。向外。今何用两灯乎。又果子二坏用之。今何不尔乎。又佛供七坏今何八坏乎。答。用二灯事常作法故。无果子事略仪欤。八坏诃利帝（并）七子合论八坏欤（御自笔里付）范俊僧正每月晦日修之。其作法。行者右方灯台一本。但灯心七筋挑之。七灯心欤（已上）。
　　道场观。七鬼者七子也。诃利帝法七坏别配当欤。此尊子息多种也。五子七子九子五千子一万子（或五百子一千子也）最胜王经中散脂大将者诃利帝夫也。娶彼生五百子也。问。今此法为显已犯盗人有修之义耶。答。御口云。此法元意为除盗人难也。然又何废彼义耶。问。若尔为显盗人可修何法耶。
　　答。御口云。隐岐院御时。盗人入东寺宝藏盗取佛舍利等灵宝毕。诚是朝家之悲叹。东寺之衰微故选诸寺智行辈可有御修法之由被宣下毕。又此事可修何法云事被仰下之处。一长者安井宫（道尊）五大虚空藏。二长者先师僧正圣天供。三长者亲严佛眼。各此旨奏闻了。又勤修悉地成就盗人显了。此中亲严僧正佛眼法。神妙申之由先师称义。其故说彼尊功能云。若有恶人作留难者。想彼人在瑜伽定下。诵真言二十一返。所有作留难者皆悉销散。慈心相向不能障碍（文）又后白河院御时。九郎判官为发谋叛笼居（矣）依之院为息彼难修法被仰付先师觉洞院僧正。仍修佛眼法。悉地成就。彼判官被刑罚。依此等先证。此法诚可然也。但圣天奏闻。小野僧正记中为显放火者修圣天法见故也（云云）（里御自笔）觉洞院令奏佛眼法事。时名匠等皆悉令称美（云云）。

本书
佛说咒贼经
寿命经

　　御口云。此法虽有目录。同延命法故。先师不作次第欤。仍私就小野流作加之（云云）又御口云。此法为增寿延命修之。故金智译经云。今我以一切如来威神力故。转非命业便增寿命（文）所以如来大悲之心愍众生之死怖故。殑伽河侧依四天王请说此法也。故经云。一切有情无能免者所谓死怖。我愍是故说对治法（文）又御口云。普通大日于欲界顶说法时。降三世敕可降伏魔王之由。依之降三世右足踏大自在左足踏同妃。天妃俱及命尽。大日为令彼苏生说延命法也。男女定惠故以定惠两足踏之欤。然不空所译寿命经中。以左踏自在天以右踏妃（云云）。此甚深秘说也。大自在烦恼障易断故用左。妃所知障难断故用右也（云云）。
　　道场观。问。金刚寿命萨埵智身者何菩萨耶。答。御口云。延命菩萨也。问。种子既同普贤菩萨。何非彼菩萨耶。今菩萨与普贤同以.字为种子故。尔者如何。答。御口云。普贤金刚萨埵俱是本身。延命普贤延命同又变身。所以延命菩萨即金萨所变。普贤延命又普贤所变也。既云金刚寿命。是延命义也。又云萨埵智身。萨埵所变意也。但至种子同者。以一种之梵字为异尊之种子。其例多端（矣）（御自笔）种子相违事不及和会欤。小野醍醐同异亘诸尊不一准之故也。即今经法当流用..。不可有妨也（已上）问。一字用异尊诚可然。但此菩萨则延命。何延命法.字为种子今何用.乎。答。且为显经尊二法异欤。例如心经与般若菩萨之法本尊同虽般若菩萨其种子是别也。.（心经）.（般若尊也）也。问。普贤延命法云。甲胄转成金刚寿命萨埵智身（文）同今经尊名。如何。答。名同异体其例非一。犹如延命名虽同二种异故。况复彼普贤延命二十臂。今尊两臂。二尊持物大异故。问。何故金萨普贤所变名延命耶。答。普贤金萨同一切众生本觉佛性体也。佛性即众生心识也。彼心识之分位假立命根（唯识等释也）心识体性云本身。假立命根云变身。良有以也。问。若尔足用一重本末。何分两重耶。答。御口云。普贤金萨显密异故。依之理趣释云。此菩萨本是普贤。从毗卢遮那佛二手掌亲受五智金刚杵即与灌顶。名之为金刚手（文）又所变身延命不乘象持铃杵。普贤延命乘象等。又普贤金萨所变义故。又显密异故欤。（御自笔云）普贤登灌顶位时。自大日受得金刚杵毕。名金刚萨埵。仍普贤萨埵普贤·延命已上四尊同体也。虽同聊异事延命法时可有沙汰（已上）。
　　本尊加持。五钴印。御口云。外五钴印。言.......。秘秘。御口云。此中秘秘者.字加涅槃点为秘事。经陀罗奥云。..（云云）今加点..（云云）涅槃是常住不灭义。即三世常住金刚寿命意也。即是证入义也。
　　又印。印相如印文。御口云。头指相钩者。二风钩结印面仰持之。分手系顶者被甲义欤。次结胄是铠故。私云。次结胄印文云。如擐甲胄势（文）何局胄耶（御自笔）是一印分甲胄也。初安顶上甲也。后遍身旋转胄也。仍结句如擐甲胄势（云云）仍不局胄也（已上）或传云。二风钩是延命表示也。风是众生命息。以众生命风冥会金刚寿命成三世常性寿命之义也。左右如次观行者本尊（文）。
     金刚寿命陀罗尼。怛侄他（一）奢犁（二）者攞者犁（三）弥那抳萨缚（二合）萨底（二合）稽（四）斫讫浪（二合）蘖南（五）钵罗（二合）舍满都萨波路哦（六）萨婆萨怛嚩（二合）南（七）阿娜𪘨（八）俱娜𪘨摩诃娜𪘨（九）遮𪘨遮𪘨（十）系摩浇（牛反）矫哩（十一）系摩你铲尼（十二）系摩尸弃（十三）矫罗微（十四）矫罗迷（十五）系俱罗微（十六）俱罗犁（十七）俱磨底（十八）微始磨泥磨泥（十九）戍戍毗缚（二十）阿者犁（二十一）弥者犁（二十二）摩尾览磨（二十三）户毛户毛（二十四）唵（二十五）磨折罗瑜师（某甲）萨缚诃。此陀罗尼者金刚智译经中出。
　　次结胄印。作法如金刚界结胄印。但印处聊异。明加句也。一处三绕三咒如金界（矣）印处颈胸腰肩腕膝胵是也。肩以下各结左右。先右后左。然后竖首头。但无旋舞等仪欤。
　　正念诵.......。
　　散念诵。御口云。本尊者正念诵明也。金刚寿命陀罗尼。经中陀罗尼如先出（矣）四天王者又同经中四天王言。非胎藏中四天王明也毗沙门天。始尾（二合）帝（一）始尾怛梨（二）栗利。
    毗楼勒叉天（持国天）磨登霓磨登拟尼（二）输磨输谋（三）。
　　提头赖吒天（增长天）者礼者礼者罗唎。
　　毗楼博叉天（广目天）未临么么磨。问。今此尊散念诵不举大金刚轮。有何故耶。答。散念诵用半不用调。若加护摩咒成调时。除大○咒。卷数不载之。非不调彼明也。必可诵之。一切尊散念诵皆以准知之。又口传。宝生三世明者。...........〃等明也。但不载卷数者。最秘事故不载之也。
    召请。拨遣。用总印言（矣）。伴僧多时不断转读之（云云）御口云。普贤延命法时事欤。彼此同故。彼大法故。伴僧二十口故。云伴僧多也。此法非大法故。不过六口故。又延命法无读经故。经中说读诵功能云。若有读诵此经日日受持乃至一遍。恭敬彼善男子善女人应如佛想。终不堕三恶道。定增长寿命。若人每日为一切众生转读此经。终无夭死短命之怖。亦无恶梦厌魅咒咀恶形罗刹鬼神之怖。亦不为水火兵毒之所伤害。一切诸佛菩萨摄受护念其处。亦为佛所护持（文）。

本书
佛说一切如来金刚寿命陀罗尼经（金刚智译）。
同经一卷（不空译）
童子经

　　御口云。十五鬼神等令小儿怖畏。仍为除彼怖畏修此法也（云云）凡今此经是如来成道初。大梵天王来佛所。恼乱小儿之鬼神形名作事悉述之。摄护童子之神咒说之也。故云护诸童子陀罗尼经（矣）。
　　以月八日（乃至）。令持之（云云）经云。于月八日十五日受持八戒○诵我所说陀罗尼咒者。令此女人即得如愿所生童子安稳无患。尽其形寿终不中夭（文）（别纸云。白黑月八日十五日文）御口云。此又唯一座作法也。又别行法次第有之。令持之者彼日书写供养此经。令悬小儿颈也。问。师说云（文）。谁人乎。御口云。若遍智院御词。指觉洞院也。若又觉洞院御词。指胜俱胝院也（别本有此言也）。
　　以去垢明二十一反加持笔砚（文）。问。去垢明何明乎。又加持样如何。答。御口云。去垢明者。.........明也。加持样是先以墨顺摩之。二十一反加持诵去垢明也。次以笔逆顺诵..。加持如常。洒水加持也。
　　又子母令受八斋（云云）。御口云。此至施主许书写供养之仪也。不然时无用此作法（文）。
　　结线。御口云。导师自结线也。初十五结十五神各名唱之。后百八结诵慈救咒也。
　　问。经云。当以五色线诵此陀罗尼。一反一结作一百八结。并书其鬼神名字。使人赍此书线语彼使言。汝今疾去行。速如风到于四方○尔时大梵天王○即说护诸童子陀罗尼咒云。多侄他阿伽罗伽宁那伽伽宁婆漏隶祇龄伽婆隶婆隶不隶罗叉弥修罗俾遮罗俾婆陀尼波罗呵曷利沙尼那易弥那易苏婆呵。世尊。我今说此陀罗尼。护诸童子令得安稳获其长寿故（文）私云。经中经中唯百八结诵陀罗尼（云云）次第诵慈救咒（云云）又经书鬼神名（云云）口决十五结唱神名（云云）旁相违如何。答。御口云。诸尊轨则皆师口为本故。自违经轨是多。付中彼鬼神上首栴檀乾闼婆是不动化身云事相承传也。供物中备不动供。可思之。仍诵慈救咒为秘说（矣）。故知以百八结配神王欤。问。十五鬼神名字如何。答。经云。第一名弥酬迦。第二名弥迦王。第三名骞陀。第四名阿波悉魔罗。第五名牟致迦。第六名魔致迦。第七名阎弥迦。第八名迦弥尼。第九名梨波坻。第十名富多那。第十一名曼多难提。第十二名舍究尼。第十三名揵吒婆尼。第十四名目佉曼荼。第十五名蓝婆（文）问。诵陀罗尼除彼恼乱。诚可然。诵神名弥弥增力可致障碍。如何。答。唱彼名改邪心归善心致拥护欤。又准经中云书鬼神名字汝今疾去。唱彼名为令彼速去欤。或又对治魔事有四种。一随顺随转对治。二相逆相违对治。三俱行对治。四俱非对治。具如释论中说（矣）四中当第一对治欤。所以唱彼神名。自家实德故。论云。如是诸见本有本觉自家实德非过患故。若作是解。诸邪见类伏从如化（文）（御自笔云）此问答尤至要也。口决云。于善神者显名字也。时弥增势力施利益。例如三宝依唱名得巨益。于恶鬼神等者唤名字显形体之时失势力也。例如六字法镜。又如修禅人傍置释镜。又如天狐地狐等显本名心降伏。又如世间验者显恶灵怨家名加持时必令摄缚。又孔雀经三卷有数多真言陀罗尼。口决云。大旨是善恶鬼神名字读诵之时。善神闻增威光。恶鬼神闻驰散。此经殊世间之悉地速疾成就时。气疟病等忽消除。职而斯由也。又内发三毒烦恼。悉外显恶鬼邪神也。外恶鬼神降伏。内三毒罪障消灭也。故金刚顶云。三恶趣罪黑色。如云雾。众多诸鬼形（云云）（取意罪业形色显事真言教不共密谈也云云）今经世出世悉地仰可信。三卷经下卷轴本至佛说一偈。贪欲瞋恚痴是也。世间三毒三宝皆已断实语毒消除（文）世间能说师此经赞叹通言也。诚珍重珍重可信可信（已上御自笔也）问。十五鬼神者鬼与神欤。如何。答。不尔欤。疑云。鬼神其体别其用异。故释论中举十鬼十五神毕。次下问鬼并及神云何差别。答障身为鬼障心为神。尔者如何。答。彼鬼神其数别故别体也。今不尔故。但于一人有障身心（云云）二用故云鬼神欤。或通别义门异故。通门时二名互得故。神名鬼神欤。例如因缘俱通门时名缘（文）又因便述通达对治义者。释论云。谓有众生作如是观。一切诸法唯一心量。无心外法。已无外法。岂一心与一心法作障碍事亦作解脱事。一即是心。心即是一。一摄法界。心摄法界。无量无边妄想境界寂静无起（略抄）私云。准此文观想。魔界三业皆是法佛三密。如是三密互相涉入一味平等。魔三业与我三密又本来不二。既无二法。岂有障碍。诸佛众魔同一法界离损离减。行者鬼神瑜伽自在无诤无怨。所有忿怒形即诸教令轮身。动静威仪无非印契。所有随顺相又诸自性轮身。所说言语无非总持等。留心能能可观之。通一切尊法有障难时可住此观也（御自笔云）灭罪之规摸顿悟之轨范诚可如此观门欤。珍重珍重（已上）。
　　封经送之。御口云。薄样长一寸四五分计文作书写经如例卷之。表以别纸又卷续饭付彼续目表上下.字二书之<PIC>T79021201.GIF</PIC>（裹书云。私云。料纸长理性二寸五分云云。或流二寸）（云云）是即准和国封字也。天竺封用此字欤。或中又书.（本作）.字是封字也。总书三字也。当流必不尔也。经尻头又续饭封。此表练丝一筋先竖悬缠四方（尻头糸如十字）自上至下次第缠卷。十卷计竖丝下末缠丝末真结结之。本样别赐之若图彼者。
<PIC>T79021301.GIF</PIC>

    彼本样裹纸御记云。此遍智院僧正自手被结之也。觉洞院僧正被进。御室之绘图聊令相违也。
<PIC>T79021302.GIF</PIC>

　　宪｜记之（云云）。彼本样木作以纸捻封结之。私又写彼持之。御口云。事相如此事为秘事。努力勿令外见（矣）若违此言令外见者成谈密事而已。又如此封结毕。相副结线以别纸裹之。送施主之许也。或流以结线经上封结。当流不尔也。但避天一帝白方（云云）御口云。太白一日回也。一□（乃至）十日如次东八方顺回上下配之。天一历注之。可见之。
　　弘长二年二月十八日。已上二种法奉传受。而。同十九日记御口决了。是则为弘隆佛法回向菩提也。
　　御记云。同二十八日一见了。在御判。

金刚佛子赖瑜
薄草子口决第七本

诸观音部上

　　问。观音称如何。答。法华经云。以何因缘名观世音。无量众生受诸苦恼。一心称名即时观其音声皆得解脱（略抄）菩萨大悲观称名音声令彼脱苦故云观音也。委旨如天台嘉祥等释（矣）（御自笔云）是观世音释欤。观自在释闲可被注入。于观音者名称殊有益故也。（有人）私检云。疏第五云。谓如来究竟观察十缘生句得成此普眼莲华故名观自在。约如来之行故名菩萨。须观无量寿者明此行之极果。即是如来普门方便智也（文）。私云。究竟观察十缘生句故云观自在（见）。如来普门方便智惠者。顶上无量寿也。疏第四释无量寿云。此云如来方便智（文）下如引之（已上御笔）问。观音有几种耶。
　　答。六观音八大观音等不同。先八观音有三说。一者大本如意轮经六云。圆满意愿明王菩萨（一）白衣观自在（二）一髻罗刹女（三）四面观音（四）马头罗刹（五）毗俱胝（六）大势至（七）陀罗观音（八)（云云）此中第一本尊如意轮欤。而或人云。圆满意愿者圣观音。四面者不空罥索也（云云）是皆误欤。今轨心。意愿是如意轮也。意愿如意义同故。四面又非罥索欤。彼无四面故。二者义范手迹本云。不空罥索（一）毗俱胝（二）十一面（三）马头（四）忿怒钩（五）如意轮（六）不空钩（七）一髻罗刹（八）(云云）三者。小野一切明集云。如意轮（一）观自在（二）得大势（三）多罗（四）毗俱胝（五）白处（六）一髻罗刹（七）马头（八）（云云）又六观音有多说。先当流相承说云。御口决云。小野僧正被注进御堂关白记云。一正观音（又云。大慈观音地狱道能化）二者千手（又云。大悲观音饿鬼道）三马头（又云。师子无畏畜生道）四十一面（又云。大悲光普照修罗道）五准胝（又云。天人丈夫人道）六如意轮（又云。大梵深远天道云云）此中异名。道邃六字经验记中出。配六道事。请观音经中出。又故僧正小野僧正除不空罥索加准胝不被耳心然祖师说故目录依彼说（矣）（御自笔云）小岛僧都记云。以观音配六道之文出摩诃止观文。真言等余宗所不云也（云云）又余说云。除准胝入不空。安轨中举六观音云。千手观音如意轮观音不空罥索观音马头观音十一面观音（取意）此轨有疑（文）。
　　私云。请观音经中。垂形六道虽济彼苦。未出六观音名字也。故彼经云。大悲大名称吉祥安乐人恒说吉祥句救济极苦者众生若闻名离苦得解脱亦游戏地狱大悲代受苦或处畜生中化依畜生形○或处阿修罗濡其调伏心○现身作饿鬼教发菩提心○大慈大悲心○善教一切众游戏于五道普教一切众○令离生死苦（文）次余说者。除准胝加不空罥索也。私云。八观音中举不空罥索不举准胝。准胝经轨中观音说不分明。不空罥索经中画像法云。画圣自在菩萨（文）入不空其义可然欤。小野僧正说依天台止观文。彼又非凭据欤。（御自笔云）小野僧正注进御堂关白之古状云。右六观音形色名号如此。皆慈悲相也。大略出摩诃止观。子细之旨先师不传记也。
　　治安三年二十二日权律师。
　　已上出妙书。可见之。已上御笔。
　　先正观音。种子.（云云）御口云。正观音诸观音总体能变本身也。.字又通诸观音之种子故。殊用此尊也。问。别御次第中出.字。师资相违如何。答。御口云。.字是诸法谛义谛观察一切众生佛性心莲令开示悟入是此尊力故用此字也。.字灭三毒证涅槃义也。观音又具此德。故经云。若有众生多三毒。常念观音便离三毒（取意）故以.字为种子也。然则师资相成而非相违也。付中道观中或说举.字（矣）。
　　私云。于佛性有体用。.字约体。故大师释云。.字妙者众生心性也（取意）.字约用。佛体不染烦恼义也。故经故。清净自在字彻照三界冥。地狱诸有趣悉净如莲花（文）故知体用各举。师资互显也又仪轨中有不同如下举（矣）（里书自笔已）.普.聊非通途故秘抄用.。可思之（已上御笔）（有人）私又云。.字清净自在义。.字谛观诸法义。观音观众生本净心莲令开示悟入义也。众生佛性心莲不染烦恼淤泥故用.字。此性体等觉十地不能见闻。唯佛知见故。用.字也。又左手持莲花是.字表示也。右手作开敷势。.字功能也。当流祖师觉洞院用.字。遍智院用.字。师资影略。不可局执（矣）又大师释云。此得自性清净如来以一道清净妙莲不染（左手莲.字也）开示众生秡其苦厄（手开发右即.字）。
　　三形。初割莲花。御口云。观音弥陀是在缠出缠之别。因位果位之异故。以未敷莲表在缠义也。初割是渐令开敷本有心莲意也。大日经疏第四云。即观自心作八叶莲花。阿阇梨云。凡人干栗驮心状犹如莲花含而未敷之像。有筋脉约之以成八分。男子上向女子下向（文）秘藏记云。凡夫心如合莲华。圣人心似开莲华（文）菩提心论云。凡人心如合莲华（文）私云。疏干栗多心喻莲。记及论质多心云莲。今观音三形众生佛性故。专约质多心欤。又干栗多第九识真如理。悉多第八识本觉智也。俱佛性心莲也。故华严经云。无一众生而不具足真如智慧（文）。
　　道场观。大圣观自在瑜伽观行轨（不空）云。次最下方空中观贺字。黑色。其字变成风轮。其形半月。于风轮上应观嚩字。白色。其字变成水轮。其形圆满。于水轮上。应观罗字。金色。其字变成猛利金刚杵。流出金刚火焰。其形三角。从下向上。至于字轮及以自身火焰梵烧。唯有灰炉。即以此灰变成金轮。白色坚密。随量大小。其形正方。次于金刚轮上观想八叶大莲华具宝鬓蕊于莲华台上。想娑（上声）字。黄金色。其字具无量光明。及此娑字成圣观自在菩萨。结跏趺坐。身如金色。圆光炽盛。身被轻谷缯彩衣着赤色裙。左手当脐执未敷莲华。右手当胸作开花叶势。具头冠璎珞。首戴无量寿佛（文）私云。今道场观依此文欤。左持莲华右作开花势等深义如弥陀法中记之。又以.字为种子。依此轨也。瑜伽莲华部念诵法（不空）次于坛中观阿（上）字成月轮。于月轮中观纥唎（二合）字。成本尊身。放大光明。无量眷属普观于圆光内私云。以.字为种子。又依此轨也（已下异本）秘藏记释八叶观音云。观自在菩萨白肉色。右手执开敷红莲花（文）高尾图云。右如记屈诸指掘莲茎。左伸掌风空屈作开敷势也。又记观音院云。正观自在白肉色。左手取莲华。右手开敷花之形。高尾图如记。又文殊院云。大圣观自在菩萨白肉色。左手执莲华（文）图云。左手伸地水而风空火捻掌向外也。又释迦院云。观自在菩萨白肉色。右手持白拂（文）图云。右如记左拳腰（文)(已上以异本入之）（有人）私云。胎藏诸院中准记文等。观音院中圣观音同今尊也（已上）。
　　尊本加持。莲华部心印...○（云云）问。今此印言出何轨乎。答。此印言诸轨中出之。圣观自在轨中名观自在菩萨心印言。如次第（矣）一印念诵轨印言同之。阿噜力经唯出言又同（矣）说自心陀罗尼经中唯出言。除.并..言也。又大悲成就轨中加...除.字。印如前。金刚顶降三世轨中除....四字（矣）（御自笔）诸轨中.字有无不定也。.字无头而加.画。此事委能可习之。秘中秘也。三部心三咒皆有.字。其由绪能可习之。悉昙秘事在此事（云云）但悉昙诸师皆存知之欤。秘不秘勿论欤。.字不加之。诸轨或秘密之义欤。或但说莲华一印故略之欤。是愚推也。可寻明师（矣）（已上御自笔）圣观自在轨云。即观本尊心上有圆满寂静月轮。于月轮中。右旋安布陀罗尼。其字皆放白色光。遍周法界。其光还来入行者顶。于修瑜伽者心月轮中准前右旋布列了了分明。其字复放光明。准前作观。如是观已彼瑜伽者自身与本尊观自在菩萨身等无差别。如彼镜像不一不异。次应思惟字义。阿（上）字门者一切诸法本不生故。啰字门者一切法远离尘故。攞字门者一切法相不得故。此攞字为加声变成力字。从此力字中流出迦字。迦字门者一切法无造作故。应如是观。系心于真言文字之上即思惟字下所诠义门。本来不生等如上。四义如是作观终而复始名为三摩地念诵也（文）私云。今文非为念诵之用心。又离可为入我我入字轮二种观欤（御自笔）。入我我入正念诵字轮观是非各别观。只入我我入一观也。本经仪轨等意。大旨只一种观也。人师作私记时。为令行者易觉各别列之（云云）且自觉觉他觉道圆满三义为令了知之欤（已上御笔）问。印立右空事如何。答。御口云。胎藏曼荼罗观音院中台右故立右也。金刚部心印立左空。准知金刚手院在中台左故也。
　　又印言。此印言观自在妙香印法出之。不空译也。又说自心陀罗尼中唯说印无言。金刚三藏记也。印法中说功能云。若人持此一字真言能除一切灾过疾病。命终之后常得极乐上品上生。余诸所求世间出世大愿随持得成。何况依此教法而行者一切悉地不久圆满也（文）。私云。一字者.字。取真言终字欤。文此轨中出香印图。.故云妙香印法欤（御自笔云）此文又理趣释出之。俱末句聊令违欤。释命终之后当生安乐国土得上品上生欤可见之。但释.一字欤（已上御笔）问。印表示如何。答。御口云。二风作未敷莲华形。彼尊三形也。风有开花功。可开示众生本有心莲之表示也。问。今此言千手明也。何用此尊耶。答。种子既同用.字。言何不尔耶。付中印既圣观音印。此印用二明。又妙香印轨说故（御自笔）又多尊通用常例欤。又正观音用此咒。证引妙香印法也。
　　法菩萨印。金云。秘印。御口云。十六大菩萨中法菩萨即是观音也。金者金宝抄也。又云妙抄也。胜俱胝院妙僧都作故云妙抄也（但两抄各别欤）问。何故云妙僧都耶。答。御口云。太元法请来小栗栖御庙在胜俱胝院。妙与庙通音故。随彼云尔也。彼院妙僧都建立也。彼僧都信地藏故。依胜俱胝劫中文立彼院号也（云云）随心咒经（智通译）云。救见六道众生令离苦解脱。印以两手大指二头指相捻二中捻。并头相柱。二无名指各押二小指甲上。中间使开。当额上着。咒曰。唵（一）萨波者刍陀（去）罗（二）伽罗（去）耶（三）莎（去）诃（四）说自心陀罗尼经云。二羽各莲华拳便以惠拳旋绕。定拳作开白叶莲华势。是羯磨印（请如来）𠶹哩（二合）字。观于心月莲中。是法印观诸法。如莲华不著于水。诸法亦然。不染欲尘等。是大旨印智。○真言曰。唵钵纳摩（二合）摩（引）罗鼻诜（上）右路（引）计（引）涅嚩（二合）啰索。由受此印持诵真言蒙此灌顶故。得为莲华部中阿阇梨（文）私云。此等印言又可加用本尊加持欤。
　　次法菩萨赞者（西方赞也）嚩曰罗达摩苏萨怛缚罗地缚曰罗钵娜摩○苏驮迦○路计湿嚩罗○苏缚曰罗乞叉缚曰罗宁怛罗曩谟萨都帝。
　　散念诵。本尊....明也。白衣部母故用之。马头结界故用之。白衣真言（出十一面轨）唵湿吠（二合）帝湿吠（二合）帝半拏罗嚩（引）悉你娑嚩（二合）诃。马头真言下马头法中在之。又白衣（出最胜明王心经）唵（一）迦致（知曳反下同）尾迦致吒孕（二合）迦致（二）娑婆（二合引）贺问。召请发遣如何。答。御口云。莲华部尊故准十八道。余观音又尔也。一印念诵轨（不空）云。又结前印诵真言三反。以印左旋三反。又诵真言三反。以印右转三匝即成结界。又结前印诵真言七反。以禅度向身招之。莲华部圣众皆来集（请加翳呬醯夷。遣改为蘖瑳蘖瑳已上略抄）私云。前印者莲华部心印。言者....明也。此轨意召请结界拨遣用此印言也。但此一印法故尔欤。例如求闻持欤。出堂后所作事。圣观自在轨云。出道场常转大乘华严般若等教及印佛印塔经行旋绕卒都婆令速成就（文）私云。仪轨中说五相观可用之欤（御自笔付大法时用之。别行时不尔）问。此尊有一印法仪轨修之耶。答。御口云。天台修之（三井）东寺不尔欤。但已是后入唐请来也。东寺岂不行乎。

具书事

    大圣观自在菩萨心真言瑜伽观行仪轨（不空）观自在大悲成就瑜伽莲华部念诵法门一卷（不空）。
　　观自在菩萨心真言一印念诵法（同译）。
    观自在菩萨大悲智印周遍法界利益众生熏真如法一卷（同译）。
　　金刚顶降三世大仪轨（同译）。
　　瑜伽莲花部念诵法一卷（同译）。
　　阿唎多罗陀罗尼阿噜力品第十四（同译）。
　　请观世音菩萨消伏毒害陀罗尼咒经。
　　观世音菩萨随心咒经（智通译）。
　　观音别法（不知作者）。
    降三世大会中观自在菩萨说自心陀罗尼经（金刚三藏译）。
　　龙猛菩萨集观自在菩萨心真言。
    佛说大方广曼殊室利经观自在菩萨授记品第一（不空译）（奥题云。观自在多罗菩萨仪轨经文。多罗菩萨本书欤）。
　　观自在菩萨说普贤陀罗尼经（不空译）。
    金刚恐怖集会方广仪轨自在菩萨三世最胜心明王经（不空）。
　　（御自笔云）
　　阿噜利经虽为多罗本经。正观音具书入之也。可被书加欤（已上）。
    弘长二年二月二十二日奉传受同二十三日记之。

薄草子口决第七（末）

千手

　　千光眼经（三昧苏嚩罗译）云。归命千光眼大悲观自在具足有千手其眼亦复然作世间父母能施众生愿（文）千手仪轨（不空）云。行者应从瑜伽阿阇梨处求受菩提心律仪戒。入大曼荼罗受灌顶。住胜解行地。舍身命财。勇猛精进。怀悲愍心不厌生死（文）私云。此中胜解行地者地前三贤位也。
　　种子.问。依凭何耶。答。仪轨出。
　　三形开莲。问。正观音既初割莲。今用开莲。有何故耶。答。御口云。千手观音中为王。故庄严宝王经云。归命莲华王大悲观世音（文）后白河院建立三十三间御堂安置千体千手号莲华王院。又此意也。私以此御口安之。既此尊有莲华王名。又于莲华中以八叶开莲为王。此义同故为三形欤。正观音以未敷莲印。今尊用八叶印。可思之问。诸观音中正观音是本身也。正体也。专为王为主耶。答。御口云。于所变身中以千手为王（为言）问。若尔未敷开敷莲义招违害耶。答。本体是本有故未敷也。未用修生故开花也（云云）故千光眼经云。自在游诸世界破二十五有（文）破有是化他故也。依之理趣释云。观自在菩萨手持莲华。观众生心中如来藏性或染不染（略抄）不染是本有义也。千光眼经云。今游诸世界破二十五有（文）破有是断染义故云修生也。断惑即开花义故用八叶。秘藏记云。凡夫心如合莲华圣人心似开莲华（文）。可思之（已上）。问。弥陀观音自证化他不同。大悲利生义观音殊胜。若尔破有断惑义何不具之耶。依之经云。一切如来大悲心皆集一体观世音。极乐称为无量寿。娑婆示观世音（文）如何。答。正观音是大悲总体千手大悲别用也。故兼二十五有施利生应形之益也。又于化他又有自行化他故无失。问。正观音既现三十三身。何异二十五有垂形耶。答。彼虽垂形未同千手千眼当体配二十五有各具四十手（矣）（御自笔云）此圣千对当重重之问答。愚老天性闇钝身盖开疑殆哉。珍重珍重（已上）。
　　道场观。仪轨云。于下方空中想憾字。深玄色成大风轮。风轮上想鑁字。白色。变成水轮。水轮上想钵罗（二合）字。金色。成一金龟。龟背上想索字。变为妙高山。四方所成（乃至）于妙高山顶上想有八叶大莲华。于莲华上有八大金刚柱。成宝楼阁于莲华胎中想纥哩（二合）字。从字流出大光明遍照一一佛世界。所有受苦众生过光明照触。皆于大光明中涌出千手千眼观自在菩萨。具无量相好。炽盛威德十波罗蜜菩萨周匝围绕。八供养菩萨各住本位。于宝楼阁四隅有白衣·大白衣·多罗·毗俱胝等四大菩萨。各与无量莲华部众前后围绕诸天八部以为眷属（文）问。今菩萨有何故具千手千眼耶。答。千光眼经云。是观自在菩萨昔于千光王静住如来所亲受大悲心陀罗尼。已越第八地心得欢喜。发大誓愿。应时具足千手千眼（文）又千手经云。观世音菩萨白佛言。我念过去有佛。怜愍我及众生故说此陀罗尼。一闻此咒故超第八地。我心欢喜故即发誓言。若我当来堪利安一切众生者。令我即时身生千手千眼具足。发此愿已。应时身上千手千眼悉皆具足（文）略抄）（御自笔云）千手千眼因缘事或记云。千臂经上卷云。菩萨过去毗婆尸佛化降魔身。千眼各出一佛。如次为贤劫千佛。千臂各化出一轮王。以为千代轮圣王（文）（常喜院始陀罗尼经文引之。大略同今文云云）又云。字义成就观自在三昧耶般若瑜伽品法云。若入百字门亦现百手。若入千字示现千手。今入四十二本字母时成就四十手○（云云）愚老云。持物四十手四十二事以此文可思之欤。此瑜伽品法请来人不分明。可寻。千手具书观自在三昧耶般若字义一卷。此玄奘译也。若同本异译欤。可寻之。又常喜院勘文云。观音示同千臂众生事安然教时义云。劫初有千手者。观音对现络千手千眼千三昧名（文）三十卷教王经九云。大自在天由逼迫举自千手打其千面（文）（已上常喜院勘文）愚老云。此文不动尊降伏自在天时事也。此三十卷文为证千头被引之欤（已上）。问。何故强愿千手千眼耶答。现二十五菩萨为利二十五有众生也。故经云。今游诸世界破二十五有（文）问。若尔以千手千眼配二十五有方如何。答。同经云。如上大悲处现二十五菩萨各具十一面四十手。得二十五三昧断二十五有。一有当配四十手四十目。合为千手千眼（文）（又云每手掌中有一慈眼文）问。若尔今本尊何有能化耶。答。御口云。南阎浮分也（唐本千手像大手四十手。其余皆小手有之。高尾曼荼罗同之）故经云。谓如意珠及蒲桃手法是为何界所现身耶。答言○如来所说今四十法是施无畏观自在菩萨为南瞻部州所现身也（文）问。今此四十手约五部分配方如何。答。同经云。其四十手今分为五。一部之中各配八手。一者息灾法用佛部尊。化佛手·罗索手·施无畏手·白佛手·榜桃手·钺斧手·戟槊手·杨柳手。二者调伏法用金刚部尊。跋折罗手·金刚杵手·宝剑手·宫殿手·金轮手·宝钵手·日摩尼手·月摩尼手。三者增益法用摩尼部。如意手宝弓手·宝经手·白莲手·青莲手·宝铎手·紫莲手·蒲桃手。四者敬爱法用莲华部。莲华合掌手·宝镜手·宝印手·玉环手·胡瓶手·军持手·红莲手·锡杖手。五者钩召法用羯磨部。铁钩手·顶上化佛手·数珠手·宝螺手·宝箭手·宝箧手·髑髅手·五色云手。随其处欲无不成辨（略抄）问。一有各四十手五部各八手有何故耶（御自笔）答。千手千眼具足一身之由绪先段已被成毕。其上以千手配当二十五有。一有岂无四十手哉。以四十手配当五部。一部又岂无八手哉。既是理在绝言欤。此外于有别由绪者。就手始可成故也。依故可非成手欤。如何（已上）又御口云。此州分手诸经少异。所谓千手经四十一手。千光眼经四十二手。摄无碍经四十三手也。问。若尔以千手二十五有各配四十手相违如何。答。御口云。约持物云四十手也。所以千手经中以两手作一合掌。是合掌手故为一手。虽四十一手还成四十手也。千光眼经四十二手又合掌如先。宝钵手重两手作法界定印。印上置宝钵故。四十二手又成四十手也。前经宝钵片手也。摄无碍经又两手如先。但化佛手两手捧顶上置化佛故。四十三手又成四十手也。前二经化佛手片手也（云云）或云。四十四手（云云）（御自笔云）手重半问答。事劝修寺兴然阿阇梨云。千手经四十二手。合掌有二手故也。凡于佛菩萨手臂全无半手尊。如何。答。此难难遁。但清水寺定深抄云。此尊合掌二手是根本手也。仍虽名四十手尊而有四十二手。本手之外更誓出四十手故（宝钵合掌各用二手。故持物虽四十。于手数有四十二也。合掌二手成四十一。而左右必对当不用半。故宝钵加一手成四十二手。四十二字陀罗尼门为相应也。其文有别云云四十二字事愚老下记此毕）记者（兴然）私云。千光眼经云。理智持宝钵。定惠莲华合（云云）。相叶此说优美也优美也（已上兴然记）愚老云。摄无碍经四十三手兴然定又可成此义欤。或四十四手此抄被记之。可相叶兴然素意欤（已上）私云。高雄曼荼罗千手四十三手欤。其故化佛并宝钵手各片手。其外结跏上以两掌作妙观察智定印。此手四十手持物外欤。又合掌两手故成四十三手欤（御自笔）如是深记者合掌四十外（云云）此像手数重能能可算计欤（已上）问。观中举面具二十七面（文）尔者依何说耶。答。御口云。千手经中一面千手。千光眼中五百面千手。常现图像十一面千手。秘藏记二十七面也（高尾曼荼罗又二十七面也）今二十七面者依秘藏记等说欤。仪轨中不出面数。故云。秘藏记云。二十七面具有千手千眼黄金之色（文)(云云）问。面不同表示如何.答。御口云。十一面十波罗蜜加本面为十一面也。仪轨中。十波罗蜜周匝围绕（文）是即本面为主。十一面为伴。表十度并围绕观音之义也。次二十七面者开十度为二十七度也。谓十度中前六度各开三种三六十八也。后四度各开二八也。并前成二十六。更加本面为二十七面也。十度各开三二。仪轨及唯识论中出（矣）次五百面是千眼表示也。一面各有两眼故成千眼也。故千光眼经云。观自在菩萨顶上显现五百头面具足千眼（文）问。千手经一面并四十一手千光眼四十二手等经中不分明如何。答。御口云。经文虽不分明。彼等经如是习之。是口传也。但千手经四十一眼经四十二可谓分明欤。千手经一面虽不分明习尔也（御自笔）凡面数（十一面又出宝生经）十一面五百面（千光眼经摄无碍经十一面。又宝生经）二十七面（秘藏记高雄曼荼罗千手经但现文不分明）一面（千手经千臂经姥陀罗尼经但现文不分明）十一面·手臂经姥陀罗尼经四十一面五十面（已上三种说处未勘）千头千舌千足千头等于当尊第一秘事也。千金莫传此谓也（云云已上）问。十一面二十七面等形状如何。答。见现图十一面像。或头上二重各五面当顶上。二重上一面并本面有十二面也。或二重中下重当中央安弥陀。下重除弥陀四面。故头上十面合本面十一面也。又千光眼经云。二十五菩萨三方各三面后一面十面回安之。又顶上安一面也。合本面十二面也。但本面有三眼（矣）二十七面。高尾曼荼罗图像下二重各七面。上二重各五面。本面三面合二十七面也。但本面三面各有三眼也。五百面座位本说并面像未检之。
　　问。轨中观自在菩萨十波罗蜜菩萨围绕（云云）观音是大悲一德即后得智作用欤。若尔十度中后四度作用也。何以十波罗蜜为眷属耶。答。主伴无尽。何必局定耶。又十度可有互具仪欤。问。白衣等（文）尔者可云千手观音别德乎。答。御口云。此四菩萨千手四德也。所谓白衣息灾德故。今轨中说白衣明功能云。或有恶人无辜作留难者。相彼人在瑜伽者足下。诵真言二十一返。所有留难者悉皆消灭。慈心相向不能障碍（文）（此文同佛眼功能。私加之）大白衣未萠德。轨中欲知未来善恶事成不诵彼明。眠中梦见之（取意）未萠义欤。多罗慈悲德。从观音眼生。经云。慈眼视众生。又大疏云。由此菩萨从悲而生。亦复众生到于悲处也（文）。毗俱知忿怒德。毗俱知即皱梵名也。额有皱是忿怒形也（云云）。十波罗蜜八供四菩萨印言仪轨中出之。印表示可思之。
　　本尊加持。莲华五钴印。御口云。又云九峰印。又名补陀落山印。补陀落山形也。彼山有九峰。八方八峰中央一峰也。二火合立为中峰。余八指头为八峰也。
　　真言大陀罗尼（云云）御口云。用千手经所说大陀罗尼（矣）问。此印言何经轨说耶。答。仪轨中印言俱出之。是名根本印言也。经中唯举陀罗尼无印。即名大悲心大陀罗尼也。经轨陀罗尼文句大异（文）（观自在说自心陀罗尼经中出此印）经中说陀罗尼功能云。一宿诵满五遍除灭身中百千万亿劫生死重罪（文）又云。诵持大悲神咒者。于现在生中一切所求若不果遂者。不得名大悲心陀罗尼也。唯除不善。除不至诚（文）御口云。一宿五反者。故僧正说云。诵此陀罗尼一度诵五反云事也（御自笔云）虽有多说此义宜欤。劝修寺兴然阿阇梨理明房义云。毛诗中宿者诚也（云云）意至诚心诵五反（为言）私云。是专义也。专诚也。或又一心义也。御口云。此义顺下除不至诚之文神妙也（御自笔）毛诗事非兴然之自义。清水寺定深义引之也。定深抄云。有人云。一宿者致诚名也。毛诗一宿是诚义故其也（云云）定深凡举七师异说中。毛诗事第七义也。智虚空藏以此义为佳（云云已上）仪轨云。由结根本印诵此陀罗尼能作四种成就事。一者息灾。二者增益。三者降伏。四者敬爱钩召等所有希望世间出世间果报皆得满愿。本教中处说（文）（私云。本教者千手并千臂经等欤）千臂千眼经上云。其有业报命根尽者。诵咒满一千八十遍即转业障（略抄）。
　　又印。八叶印口传。御口云。口传者八叶莲华上有宝珠观之也。真言。问。此印言出何轨耶（御自笔云）口决云。八叶印诸观音通印也。即是总印也根本印也。其证莲华部三昧耶印已八叶印也。又十一面轨金界莲花三昧耶印也。此等本说岂非通总义哉。大疏十云（观音真言释）所谓大悲为体也。犹如金人。以彼自体纯是金故名为金人。此菩萨亦尔。纯以大悲为体（文）同十三云（观音处）身心内外纯以大悲为身也（云云）同第八云。花者是自慈悲生义也（云云）香花供养颂云。万行为妙花（文）三句中大悲为根可思之（大悲万行也）先德并师传以等诚文八叶印诸观音总印义成之（花表大悲义也）于诸观音强不可寻各各本说欤（云云）次...真言为千手言事只以口传习来也。仍诸家真言集皆千手小咒出之。宽信真言集见音颈轨（云云）而全不见。如何。惠什阿阇梨云。出妙香印法。又见莲花顶法（云云）是又不分明。强不可寻证文事欤（已上）。
　　发愿。问。发愿句不举本尊圣者句。不用彼耶。答。御口云。可用之。通句故略之。
　　赞。问。本尊赞何耶（别次第虽出之必不用云云若广转故欤）。
　　字轮观....（云云）问。唯观四字耶。答。御口云。中央置.字。四边观四字。如阿弥陀字轮观也。
　　散念诵。问。用阿弥陀圣观音有何故耶。答。御口云。阿弥陀是本师也。圣观音本身故举之也。圣观音法本尊以前唯举阿弥陀不举余观音。可思之。马头以下观音又准此千手也。白衣是部母故诸观音法用之。
　　问。别御次第中圣观音本尊后举之。何违彼乎。答。彼虽本身。约菩萨义同本尊为先。例如诸尊法皆不论佛菩萨明王等正念诵用本尊明。今次第意虽菩萨。本身故为先。例如本师阿弥陀为先（矣）师资互显全非相违（矣）问。若尔十八道记散念诵次第之中。何本尊后举圣观音耶。答。彼又同师宗义欤。问。别次第中白衣马头等外举余观音何今乎。答今略次第故欤。此御记广本可寻之。或又本身部母结界三种不可过故欤。私云。仪轨中说五相成身观。可用之欤（御自笔）付大法时用之别行时不尔也。

具书事

　　千光眼观自在菩萨秘密法经（三昧苏嚩二合罗译）。
    金刚顶瑜伽千手千眼观自在菩萨修行仪轨经（不空译）。
    千手千眼观世音菩萨广大圆满无碍大悲心陀罗尼经。

马头

　　二卷仪轨云。贺野纥里缚能摧诸魔障。以慈悲方便现大忿怒形成大威日轮照曜无边界修行者暗瞑。速得悉地故（文）私云。贺野纥里缚者马头梵音也。故此轨中名圣贺野纥里缚大威怒王。一卷轨号何耶揭利婆观音菩萨也。以慈悲方便等者。御口云。观音皆是以大悲而为心府。以大慈为骨目。其中当尊殊慈悲胜故云马头也。二卷轨云。取子近喻如羸饥马草食更无余念（文）但念水草余无所知义虽通一切畜生。马殊是胜。何况饥马乎。且譬法者诸佛菩萨皆是大慈大悲为本。济生利物为先之。故云经云。佛心者大慈大悲是（文）此譬一切畜生念水草也。其中殊主大悲德是观音也。故经云。一切如来大悲心皆集一体观世音（文）以此比畜中马胜也。观音中马头强胜故类饥马也。所谓利益众生大悲心似饥马念草也。饥中以慈悲方便现大忿怒形。良有以也。又同轨云。次授与三世无碍三种戒菩萨之律仪先引入轮坛。受与本所尊持明灌顶应示曼荼罗○亲对灌顶师具受本尊教。决定无疑谬。然后勇进修（文）私云。准此文先受受明灌顶。后可传受此法欤。御口云。诸尊各有受明灌顶（云云）此文又是证也。受与本所尊持明灌顶是明镜者也。
　　种子.。问。二卷轨中.字。今.依凭何耶（御自笔云）种子事.（七集胎轨大疏等出之已上）。
　　三形。白马头。御口云。白马头者苇毛马之头也。诸马中此马力强胜。故为今忿怒形三昧耶身欤。（御自笔云）三形事白马头（石山妙抄是则相传师口也。秘藏记已上）二卷轨云。焚烧世界成一大火聚。大马口等众流俱凑呑纳无余。尽成猛焰说是马头尊微妙心。亦如大马口呑啖焚烧一切众生藏识中若干熏习杂种心等（略抄）藏识中杂心者蕴阿赖耶业寿种子欤。是即生死轮回因缘故焚烧彼也。
　　尊形。二臂或四臂。问。二卷轨中八臂（云云）今说何经轨耶。答。一卷轨云。其菩萨身长佛一磔（长短正当以人一肘）总有四面三面。头上中面顶上。左手屈臂手当乳前抱红莲花。右手仰掌五指中申臂。肘平屈。其掌擎真陀摩尼（略抄）私云。依此文欤。但四面违道场观三面欤（矣）。
　　道场观。二卷轨云。观楼阁中有莲花胎。于莲花胎中想纥里字。从字流出大光明。遍照无边佛世界所有受苦众生。过光明照触皆得解脱。从此大光明中涌出马头大威怒王。有四面皆忿怒。虎牙上下出现。八臂各执器杖。安坐宝盘石上莲花台上。有碧马头头发如螺焰。身色赫[亦/火]如日轮。遍身火焰炯燃逾灾火焚烧内外人天业障。无量忿怒众及十波罗蜜围绕。八供养各住本位。楼阁四隅波罗跢摩·波罗遮那·一发罗刹·阿婆罗底等四大童子前后围绕。又八大龙王八方围绕。又十二大天王重四边围绕（略抄）（御自笔）形像事。身色。晨朝日晖色（大经一）非黄非赤如日初出色（大疏五）身如火色（菩提场经第二）肉色（大原抄圆图三面二臂也）赤肉色（摄无碍经秘藏记）千臂。二臂（不空罥索经第九·马头一卷轨五佛顶经一）小野僧正注进五佛顶经一宇治殿。四面二臂（集经第六）一面四臂（授记经大原经本）三面八臂（八字文殊轨集经第六）四面八臂（当尊三卷轨乘水牛）三面四臂（摄无碍经）三面二臂（大原圆图）三面六臂（观音集圆堂）已上。
　　本尊加持。印言如次第。御口云。印顺逆转如十八道。但明各一反。一卷轨云。何耶揭利婆心印。二手外缚并二大指相着。各屈一[/卽]勿着食指。大指来去。唵（一）阿密唎都知（二合）婆（去音）婆（平去二）呜𤙖泮（二合）莎诃（云云）私云。食指者头指欤。二卷轨中此印言名大法心印言。马头尊自说也。印如一卷轨。言同次第。但加归命并莎诃句为异（矣）二卷轨云。马头尊复说最胜根本印。二手合掌屈二头指。无名指于掌内申背竖开二大指即成也。真言（云云）（大陀罗尼也广博故略之）私云。今次第印依此印。欤。问。次第印言相违用之。有何故耶。答。印此印殊胜。故轨说此印功能云。结此印诵真言者。从印放光明。从口出化佛。所有诸天魔外道障难不善心者见此印退散驰走（文）言广博故用小咒。付中此咒殊胜。故受坛法云。若常诵此咒。一切怖畏得无所畏。所有障难悉皆解脱（文）又别御次第中用两印言。前印言如两轨说。但内缚违轨。后印用胎藏轨明也。故用印言。是任先达意乐。未必如经轨欤（御自笔云）印言事此薄草纸所出印言。诚其功能殊胜也。仍十八道次第（延命院）出此印言。凡诸家次第大旨皆用之欤。但别次第（白）三印言并用之间。一双之印言不违本说次第欤。此印言说所印马头二卷轨。广大摄大青龙玄法（已上四卷）大经第三·如意轮轨·八字文殊·无量寿轨等也。是本流布也。诸家皆用之欤。言八字轨（此轨名心明）十一面轨·最胜心明经·如意轮轨无量寿轨此印言说所如此。石山延命院等既此印言合如薄草纸被用之。于当流者可印信也。问。此印言各别之诚证闻之了。如薄草子合说之。本文如何。答。无量寿仪轨·如意轮轨二本（不空宝思惟）此等轨合说之也。八字文殊轨等合说之欤。逐可勘之。问。合说之本文然也。虽然当尊仪轨等合不说之。何用余尊轨等乎。答。诸尊印言阁其尊经轨用余经轨说条通途之习也。始不可惊。况其尊秘印秘言多出傍经轨也。即当尊随分秘印十一面轨印也。出十一面轨了。可思之（已上）。
　　结界（但二卷轨见降三世欤。可用之）御口云。或不动或马头。当本尊即用结界名自结界也。
　　赞（四智）私云。本尊赞又可用之欤（打任不用之）又一卷轨云。赞曰。（别仪轨有之二卷）唵跛娜么（二合）拟（宽以反引）帝（一）誐（引）娜拟（准前）多（二）布（引）若（自罗反引）吽（引三）二卷轨云。次诵本尊赞叹曰。唵嚩日罗（二合）达摩苏婆怛嚩（二合引）罗他嚩日罗（二合）钵娜么（二合）苏输（引）驮迦（二合）路（引）计湿嚩啰（二合）苏嚩日罗（二合引）乞叉（去）嚩日罗（二合）宁（上引）怛啰曩牟（引）蘖都谛（引）。
　　马头功能事。二卷轨云。若才忆念是威怒王。能令一切作障难者悉断坏。一切障者不敢亲近。常当远离。是修行者所住之处四十里内无有魔事。及诸鬼神等常与诸大菩萨共同得住（文）又云。常忆念大威怒王故。灭无量罪得无量福。命终以后生安乐国。从马头尊右胸而生（文）又云。我大慈大悲马口大愿深重故。化一切众生专胜诸尊。由大慈故不着生死。由大悲故不住涅槃。常住无明诸境界中断尽种种诸恶趣六道四生生老病死之苦。又能啖食灭尽事。近取喻者。羸饥马草食如无专他念。此本愿力故十佛刹土无不现身。瑜伽者起深菩提心每日诵一百八遍。大威怒王现身奉事修行者喻如奴婢。恭敬犹如婆誐鑁。二世菩提何非成（文）御口云。婆誐鑁者佛名也。意云。本尊恭敬行者犹如诸佛（为言）或云。婆誐鑁者苹。本尊顺行者如苹顺风也（为言）又二卷轨中出五相观（矣）。

具书事

　　何耶揭利婆观世音菩萨受坛法。
    圣贺野纥里缚大威怒王立成大神验供养念诵法品上下（不空译）。
　　弘长二年二月二十五日。于醍醐寺。二十二日奉传受。二十五日记御口了。夫马头有缘之誓愿。灭乎质无始之罪障。照大慈悲之智光。开三藐三佛之觉花（而已）。
　　求菩提沙门赖瑜。
　　（御记云）
　　同三月三日一见了。在御判。
　　愿翻今日鹦鹉杯之兴。欲预当来马头尊之益（矣）。

薄草子口决第八
诸观音部下

　　十一面。御口云。为除病患疫病等难修此法（矣）。
　　种子.御口云。此种子是此尊梵号。......中.字为种子也。取梵号中为种子。或初字或中或终不定也（矣）（御自笔云）依之或传用.字也（已上御自笔）。
　　三形。军持。御口云。军持者宝瓶也。（御自笔云）或秘说云。军持中悲水。甘露水（云云）或云。军持者无口瓶（云云已上）（御自笔）。
　　道场观。十一面经上（不空译）云。若欲成就者。以坚好无隙白檀香雕观自在菩萨。身长一尺三寸。作十一头四臂（手面形相如次第。但经中手先说面后说）观自在菩萨身种种璎珞装严像成已。于有佛舍利处安置。持诵者身着净衣。若在家者持八戒。三时供养无限数念诵（文）御口云。十一面者。或具本面或除本面二说（云云）又别次第里书云。十一面经加本面。为十一面。千光眼经本面之外有十一面（云云）私云。十一面经如次第。千光眼经中说所现菩萨面像云。顺有十一面。当前三面作菩萨相。右边三面白牙出上相。左边三面忿怒相。当后一面暴笑相。顶上一面如来相。菩萨本面而有三目（文）诚千光眼经云。顶有十一面。今经中云作十一头四臂。虽似相违。此经中云。最上一面作如来相。非本面欤。若尔十一面俱头上十一欤。故知十一面称元名头上面欤。何为相违乎。但今尊本面两目欤。可见图像（矣）又秘藏记释苏悉地院十一面云。有十一面。左右二面青黑色。有四手。左上手莲花。次一手鍕持瓶。右上手施无畏契。次一手系数珠（文）高尾曼荼罗像又本面并左右二面各有三目。头上二重安八面下五面上三面。总合有十一面也。右下手作与愿印捻风空。余行相如记。高尾曼荼罗像非三目。若被思渡欤。若又有异本欤。可被勘多本也（御自笔云）形像事面有三目有。千光眼经文千手像事也。十一面三目像经轨图像不见欤。今眼经文引之。只为面数准例也。二臂（面数不出之。集经第二）二臂十二面（玄奘经。东寺印。佛像集经之第四。此像左持澡䠰。瓶插莲花也。非手结也）四臂十二面（轨上七集东寺宝藏图）四臂十一面（高尾曼荼罗）已上皆加本面定也。
　　或问云。不空玄奘等经加本面十二面也。何云十一面哉。答。本面真实面也。十一面方便面也。示权实故本面上现十一面也（云云）十一面神咒心经（玄奘译）义疏云。若合本面应十二面。而十一面是方便面。本体常面是真实面也（文）。或人义依此疏文欤。尤神妙。但愚老未检见彼疏正文也。名号已十一面也。何有十二面乎之旨。诸人最前致此问。以今疏文会释之。尤大切也。高尾曼荼罗为十一面。弥可仰信。可仰信（已上御自笔）问。十一面如千手十一面。表十波罗蜜等欤。如何。答。御口决云。今十一面者表十一地。若十二面又表十二地（加等觉也）又云。天竺有十面鬼神。作时气温病等。为伏彼增一面现十一面形也（云云）。
　　本尊加持。根本印。秘印也。有口传（云云）御口云。口传云。十指深叉以十指头观头上十一面。金掌置顶上此意也。更加行者本面成十一面也。私云。依此口传者。本尊加本面成十一面义欤。十一面心密语仪轨经中（不空）云。十一面根本印二手外叉合掌以印置顶上。即成本尊身。诵根本密言七反（略抄）此文既云即成本尊身。十指观十面。诚巧妙（矣）根本密言者。同经上卷云。观自在菩萨○说自根本密语曰。曩谟罗怛曩（二合下同）怛罗（二合下同）夜（引）也曩莫阿（引下同）里夜（二合下同）施攘（二合引）曩娑（引）誐啰吠路者曩尾喻（二合）诃罗惹（引）也怛他（引下同）蘖多（引）夜罗诃（二合下同）帝三藐三没驮（引）也曩莫萨嚩怛他蘖帝毗庾（二合）罗诃（二合）帝毗药（二合）三藐三没驮（引）毗药（二合）曩莫阿（引）哩夜（二合）嚩路枳帝湿缚（二合下同）啰也冒地蘖怛嚩（二合下同）也摩诃萨怛嚩（二合）也摩诃迦（引）噜尼迦（引）也怛你也（二合）他唵娜罗娜罗地里地里度噜度噜壹知（步矣反下同）嚩知者隶者隶钵罗（二合下同）者隶者隶（二合）者隶矩苏铭矩苏摩嚩丽壹里弭里止里止致惹（引）罗么跛曩也跛罗摩秫驮萨怛嚩（二合）摩诃迦（引）噜尼迦娑缚（二合下同）诃（引下同）私云。今次第除归命句举之。御口云。或归命句汉语举之（云云）玄奘译十一面神咒心经也（御自笔云。小野习也。非当流传也已上）不空经说功能云。若有善男子善女人。以清净心殷重心忆念作意（玄奘经云。每日晨朝时如法清净念此咒一百八反）现世得十种胜利。何等为十。一者离诸疾病。二者一切如来摄受。三者任运获得金银财宝诸谷麦等。四者一切怨敌不能俎坏。五者国王王子在于王宫先言慰问。六者不中毒药虫毒寒热等病皆不着身也。七者一切刀杖所不能害。八者水不能溺。九者火不能烧。十者不非命中夭。又获四种功德。一者临命终时得见如来。二者不生于三恶趣。三者不非命终。四者从此世界得生极乐国土（文）（十及四德玄奘经大旨同矣）玄奘经云。若诵一反即能除灭四根本罪及五无间令无有余。况能如说而修行者（文）小咒...（云云）以大咒奥为小咒（矣）此咒前印用之欤。
　　又印言。问。此印言出何经轨乎。答。不空经中云。通莲花部一切尊说修行仪轨。当结本部三摩耶印。二手合莲花掌散余六指如开敷花。密言曰。唵钵纳谟（二合）纳婆（二合）嚩（引）也娑嚩（二合引）诃（引略抄）私云。余六指者水火风六指欤。八叶印依此文欤。但次所举言是别次第云。此咒未见说所。但智证在唐记出之（云云）劝修寺法务云。出诸家真言集（文）（御自笔云）不空经中卷所出之印言莲花部三摩耶印言也。仍号本本部三摩耶也。今所用印本部三昧耶。言....咒也。此当尊小咒也（已上御自笔也）问。今所用八叶印如千手印。上观宝珠乎。答。彼千手四十手持物有诸愿成辨之表示。仍彼四十手持物总习宝珠三形也。故观彼也。十一面无如是之义。何可观宝珠乎（别次第里书也）。
　　赞。本尊赞出于不空经中

具书事

　　十一面观自在菩萨心密语仪轨经三卷（不空译）。
    十一面神心咒心经（玄奘译）。
　　十一面观世音神咒经（耶舍屈多译）。
    陀罗尼集经第四（御自笔云）玄奘屈多两经集经第四同本异译也。宽信法务检之云。件四经虽有增减。大旨同之。屈多玄奘两译与轨上全同。集经其外出五十二印二十四咒余三本无之。不空本中下出行法仪则。余译阙之（已上宽信）愚老信宽信之故。四本末检合之宽信祖师胜俱胝院小野流师范也。仍觉洞院日记祖师法务被注之。此上愚老行海法印书籍大略传之。其上小野四人明匠书籍（折纸等也）于三人者少少又传之。岂忽绪宽信乎。四人明匠者理法。理明·文泉·兵部也。四人共宽信弟子也。时人号四天王（云云）理法外今三人折纸随分传之也（已上御自笔）。
　　同月二十六日奉传受同二十七日记了。
    准胝。除灾。延命。除病。求儿。
　　先除灾文不空译经云。若在家菩萨。诵此陀罗尼。或于人间。常作国王。若劳世务无诸灾横仪。若出家菩萨。三时念诵。现生所生求悉地现前（取意）日照译经云。复次有法。若在路行诵念此咒。无有贼盗恶兽等畏。若欲往渡江河大海。诵咒而渡无有水中恶兽等难（略抄）金刚智译经云。复有一法。若有王难。被系闭枷锁禁其身者。诵此陀罗尼即得解脱（文）（日照译又有此说）。
　　次延命文。无畏大道场法云。又授三藏口传密意云。若有苾刍苾刍尼优婆斯优婆耶童男童女。命欲终尽。不问宿殃大横小横。但命尽三七日得遇此法。敕阎罗王令幽冥所更与延寿。合终之命却得增寿。每一灌顶增二十一年寿命于寿命长短悉自能知（文）御口云。先师僧正此文殊被称美。不动尊能延六月住之誓愿非物数欤（御自笔云）不动立印轨云。又正报尽者能延六月住（文）问。延寿只六月欤。强不可为望。如何。答。荼吉尼知定业众生。兼六月夺其精食之。大日疏委如记之。仍六月六月相续延寿也（云云）今准胝功力敕阎王。每一灌顶增二十一年寿。是又二十一年二十一年相续延寿欤。六月与二十一年相续虽不异。犹非同日论欤（云云）先师所存如此而已。愚老云。一灌顶何事哉。答。无畏轨云。父母遇此法。得入灌顶。能令子孙皆同得福。善男女得入灌顶。能令父每延年增福（文）此受明灌顶欤。可寻（已上御笔）善无畏独部法云。先当净心。然后结印。印想心上诵此咒百八反。诵此咒时能使短命者长命。加魔罗病尚得除差。何况余罪（文）（此文通除病灭罪也）又云。若有短命长病众生。月十五日夜晓烧安悉香诵此真言一千反。增寿无量（文）。
　　除病文。日照译经云。复次有法。于病者前以墨画其病人形像。咒杨枝打此画人形。亦便除差○若有病人。为鬼所著身在远处。应咒杨枝具满七反寄人持打。即亦除愈（文）金智译经云。或取童女所縒之线念诵一遍作一结。如是满二十一结。与病人小男女等。顶上系着恶魔鬼魅等病皆得除差（文）不空译经云。又法。若人患鬼魅病。取柳枝或茅草诵真言拂患者身。即得除愈（文）。
　　系生文（付夜啼）金智经云。若求子。于画彼叶上书此陀罗尼并画童子。以紫彩裹之。念诵一千八十反。安着发中。即孕（文）日照经云。又法。若孩子夜啼。令童女右縒线。诵真言加持结二十一反。系于颈下。孩子即不夜啼（御自笔云）不空译云。若女人无男女。以牛黄于插皮上书此真言令带。不久当有男女（文）或以此文为牛王加持证文。而文不分明。不可然欤（已上御笔）私加之。
　　灭罪文。不空经云。若出家在家菩萨诵持此陀罗尼满九十万遍。无量劫造十恶四重五逆五无间罪悉皆消灭（文）金智日照等经中说同之。
　　菩提文。日照经云。若有薄福众生无有少善根者○若得闻此大准提陀罗尼法。速疾证得阿耨多罗三藐三菩提（文）不空经云。又法。若人无宿善根无菩提种不修菩提行。才诵一遍则生菩提牙。何况常能念诵受持（文）。
　　爱念。无畏译经云。又宰臣事王。若为卑官。被所持者不相念。但每夜三时向本尊前诵此真言一百八反。一返一呼所事者名。即得大人爱敬。如臣敬君。如子敬父。所有言说彼皆信受（文）。
　　所望。宦位。福禄。又云。又每欲于王及大人受求官及物等。但依前法一遍称名。自云。某为某事。愿得如意。悉皆得之（文）又云。若人总无福禄官位。但于二七日中至心念诵。随有缘力加功。依法即得福禄官位。随意处乐（文）。
　　知善恶事。不空经云。又法取一明镜置于坛中。先诵真言加持好花一百八遍已。然后又诵真言一遍一掷打镜面。于镜面上即有文字现说善恶事（御自笔云）此中现青衣童子等事（无畏记）此事至要至要也。可引载欤除睡眠事（日照轨）除口舌事（同轨）得聪明事（金智日照）此等功力大切也。可引载欤。无善根种子生菩提牙事。金智轨不空轨此功能大切中大切。既菩提文被引载。珍重珍重（已上御自笔）。
　　种子.。御口决云。又取梵名中为种子也。文此尊是无佛性人与佛性故。..中取初字欤。
　　三形。贤瓶。问。瓶名贤瓶意如何。（御自笔云）诸瓶（宝瓶·贤瓶·胡瓶·军持等也）面如谈之（已上御笔）私云。承御口决云。贤瓶常花瓶以彩帛成庄严也。胡瓶是瓶颈外有取柄并小口。小口端作龙头等欤。宝瓶水瓶等通名。
　　尊形十八臂。私云。金刚智轨云。两臂四臂六臂八臂十臂十八臂三十二臂八十四臂名可随处求（云云）但秘藏记释释迦院准胝云。白黄色有十八手。遍身有白轻罗纬绵之文（文）高尾曼荼罗同之欤。
　　观中。白螺为钏（文）。问。白螺为钏意如何。答。未决欤。又云。第五把微惹布罗迦果（云云）问。此果何果耶。答。御口云。子满果欤。子满果者柘榴果也。一向推量也（云云）但别次第石留（云云）不空轨俱缘果（云云）此果有沙汰（已上御自笔）又云。第八跛折罗。问。何。答。金刚杵也。又云。第四把澡灌（文）。问。何物乎。答。御口云。手洗也（御自笔云）别次第云。水瓶（云云）手洗异说也。不空罥索心咒王经云。右边二手。一持莲花。一持澡灌（文）又云。下手执持澡瓶（文）准此说者。澡灌者水瓶欤。又彼法道场观中水瓶（云云）。问。今道场观依何轨耶。答。金智仪轨欤（御自笔云）然也。依金智不空两轨欤。又八臂像有现图非所要。故不及出之（已上御自笔有本上押纸此处书入タリ元来付纸也）。
　　本尊加持（初印言）御口云。此印又三钴杵印欤。但二风端各付火背也（御自笔云）石山内供记云。大师御传根本印三钴印（云云取意）（已上御自笔）。
　　私云。此印善无畏大道场法中名随心护心契。同作独部法号总摄二十五部大曼荼罗印也（但二母指聊不审也轨云。二母指捻右手无名指中节文右手者恐应云左右云云）真言出金智不空日照等所译经中。皆以同（文）此三经是同本异译欤。又无畏大道场法中出之。说功能云。若诵此准提真言一遍。即同诵一切陀罗尼一遍（文）。
　　又印言。问。此印言用当尊事出于何经轨乎。答。御口云。印金界三摩耶会护菩萨印也。彼菩萨与准胝同体故用彼欤（御自笔云）印金智不空轨共出之。言出不空轨。印即护菩萨印也（已上御笔）。
　　结界。御口云。不动（或乌刍沙摩欤。虽然可用不动也）金智轨乌刍沙摩。不空轨无能胜也。虽尔不动可宜欤。结护无能胜乌刍沙摩是共羯磨部。结护明王故用之也。今准胝释迦所变并护菩萨习。是共羯磨部也。仍用之（已上御笔）。
　　赞。问。本尊赞如何。（御自笔云）小赞出梵字轨。宽信法务用之欤。大赞出不空轨。广博故不用之（御自笔）。
　　召请（金智轨本尊印言二大来去之由虽出之。只通召请可宜欤。已上御笔）
　　散念诵。本尊咒可正念诵（可宜小咒）欤。又可用大咒欤。乌瑟沙摩解秽咒（出二陀罗尼集经欤）唵修利摩利（一）摩摩利摩利（二）修修利（三）莎诃（四）（功能不出之）（御自笔云）为产生可用此咒欤（已上御笔）同心真言。唵俱路（二合）驮曩吽弱（此咒常事欤）军荼利轨云。便易及诸秽处用乌枢瑟摩金刚心密印言加持五处。诸魔不得其便速得成就（文）”
　　炎摩天咒。.焰摩耶莎呵。问。诸观音法阿弥陀正观音白衣马头通用何违彼例乎。答。准胝观音摄不摄有论（矣）（御自笔）纵虽为观音。不似普通观音。仍用此念诵欤。问。祖师小野僧正既摄六观音中。何违彼乎。答。显义门多端欤。所以可观音处据少少出之。御口云。胎藏八叶中观音以.字为种子。今此尊种子.字也。种子既同。何非观音乎。又庄严宝王经一经皆说观音事。彼经中准胝又有之。故又胎藏遍智院五尊中置三角智印<2535 224  2栏图>（三角火轮形表智印也。私云。满字有胸故三角欤）左右各有二尊。左边大乐不空身（普贤延命也）中台左边金刚部诸尊从此菩萨身出生右边七俱胝佛母也（准胝也）中台右边莲花部诸尊岂非观音乎（云云）又同译金智六字仪轨举六观音云。若有人欲被杻械枷锁不安稳心者。以天番主加地番准胝观音封（文）此轨正不可决也。已上记者后日勘入之。
　　私云。金智译准胝陀罗尼经奥题云。准胝观音经（文）又日照译经云。复次有法○诵咒一遍印成一塔。如是数满六十万遍。即得睹见圣观自在菩萨○随心处求皆得满足（文）此中咒者准胝咒也。依此咒力所睹见岂非本尊准胝乎（云云）设虽非本尊既云圣观音。是本身也。故处变观音欤。但至散念者。别次第里书云。此尊释迦化身欤。不动又释迦化身故用之欤。私云。释迦是准胝咒能说佛故殊举之欤。不动总辨事尊故用之。乌刍沙摩者别次第里云。此法结界明王见。仍用之私云。为产生修之故用彼言欤。故陀罗尼集经九说乌刍沙摩解秽咒功能云。若见死尸妇人产处六畜产生血光流处。见如是种种秽时。即作此印诵解秽咒。即得清净。所行咒法悉有效验（文）故知为产生修之时。结界又可用乌刍沙摩欤。散念诵咒又可解秽咒（矣）（御自笔云）金智译经奥题事凡珍重珍重在指掌。此事愚老所不见及。诸人传未出此证。愚见不及欤。不审不审之余此奥题犹有疑也。广可见他本。先德面面此事劬劳沙汰若未出此证者。先德不可免管见之失欤。释犹犹珍重珍重。次于日照译经文者。愚意颇有疑也。其故今所被出文云。即得睹见圣观自在菩萨（文）即次句云。或见金刚主菩萨（文）愚老云。此金刚手也。此尊为金刚部主改主字欤。七八行奥文又云。一日一夜不食正念诵咒。乃至见金刚手菩萨。与彼菩萨即将是人往于自宫（文）（是手字也。又观音事无之）次一二行许奥文云。如是等诸塔之前诵咒。右绕即见阿钵罗是多菩萨及呵底菩萨。随其所愿皆悉满足（文）愚老云。阿钵罗之多菩萨者是无能胜菩萨欤。呵底菩萨可寻之。愚老案云。此等文三部之上首之菩萨覆护准胝持者给也。观音（莲部）金刚手（金部）无能胜（佛部王部之时通羯磨部也）文前后更不局观音。准胝住处专胎藏界也。护菩萨虽有金界。是展转隐住所也。仍就胎藏界且举三部上首菩萨欤。然者此证文愚意非指掌也。如何。犹犹奥题证直千金也千金也。所诠石山道场观小野诸明集等云准胝观音。又小野僧正注进御堂之上可仰信也。可仰信也（已上御自笔也）（里付）或疑云。观音顶上戴阿弥陀。准胝不尔。又劝请如来部中如何。
　　答。或云。内山真乘房义云。五部互具故。准胝是莲花部中佛部欤。（已上）又寻云。用焰摩天咒有何故乎。答。御口云。准胝敕焰摩王而延二十一年之寿命（云云）依之公家御修法必副修焰摩天供也。此法为除病延命修之。故加用焰摩天咒也。
　　护摩。独部法云。受纳护摩集十一。火天法印。直竖右手后三指头指少曲头大指屈在中头指来去。咒曰。唵（一）阿耆那曳（二）阿蔽歌弊（同上三）娑诃那（上）夜（四）地弊（同上五）地跛夜（六）莎诃。

具书事

　　佛说七俱胝佛母准胝大陀罗尼经（金刚智译）。
　　七俱胝佛母所说准提陀罗尼经（不空译）。
　　七俱胝佛母心大准提陀罗尼经（日照译）。
　　七俱胝独部法（善无畏译）。
    七俱胝佛母心大准胝陀罗尼二十五部大三曼荼罗尼独行灌顶忏悔大道场法（同译）。
　　传受如先。同二十八日记之了。

如意轮

　　御口云。遍智院让十八道。而不被作别次第（矣）如意轮念诵仪轨（不空）云。先入诸佛如来海会灌顶道场受灌顶已发欢喜心。从师亲受念诵法则（文）同瑜伽（同译）云。从师获灌顶。既蒙印可已。弟子已具此相。方可为传授（文）准师口。此中灌顶者受明灌顶欤。先受受明灌顶可传受此法也（御自笔先受受明灌顶事不可限此法。诸尊法通例也。常如谈之）私云。依师口且出种三羊等（矣）。
　　种子.（..）三形。金刚宝莲。御口决云。甚深秘传云。青莲花上宝幢。宝幢上红莲花。红莲华上八辐金轮。金轮上三辨如意宝珠也。更问（云云）私云。三辨者三缠之事也。辨字中书糸也。或云。辨辫也。三辫可读（云云）此字クミ训可寻。三辨心三ワケタル由欤。可寻。缠字有兴欤（已上御自笔也）。
　　尊形。六臂。或云。二臂四臂六臂十臂十二臂经中见（云云）私云。但秘藏记高尾曼荼罗如意轮六臂也。持物等皆如十八道次第也（御自笔云）六臂所持六辐二轮事又能能可习。甚深也（已上御自笔）问。三种之字与三形成一种羯磨身事如何。答。（御自笔衷被注）种子三摩耶事.（..）或云。.本尊种。.宝种子。又.轮种子（云云）此事出持宝金刚次第。可仰信（件次第有二本。一本大师。一尊师御作也。两本共出之也）口云。以.为轮种子事。粗虽有证据等。犹非无不审。一高尾曼荼罗御笔也。而降三世三昧耶会四波罗密内宝波罗密三昧耶形不图宝珠被画八辐轮也。种子即任例.欤。是事第一殊胜证验也。但由绪愚老未习之。又未案得之间。只虽仰信。犹孤疑未休也。一金智轨以轮为妙智。能断诸结使。犹转大法轮。此为福智路文。福一字以为证。是又仿佛。疑未散。今传一秘义。随喜记者稽古之间显之翰墨也。但自元有存知者弥可被仰信也。宝轮共用.事是财施（福）法施（智）也。.大悲本誓也。大悲本誓之故以福智二严财施法施施与众生标示也。以智面以轮为三形。以施（坛波罗蜜也即福也）面以.为种子。况此智轮即摧无福业也。甚深甚深可秘密也。此为福智路诚证。弥以令契当欤。可思之。凡末世行人以懈怠为先。破戒无惭也。贫苦无福惠。即此谓也。此尊本誓金智轨云。此大悲仪轨不择日及宿时食及澡浴若净与不净。常应不间断远离于散乱（文）末代行者尤可仰信。然者当寺根本尊师以下祖师（乃至）前大僧正（定海）以下大旨皆以当尊为本尊也。山上如意轮堂即尊师御持佛堂即御本尊也（既烧失悲哉悲哉）当寺初行十八道本尊当尊也。镇守清泷本地又当尊也。仍为当寺通本尊。可仰信。可仰信而已（已上御自笔也）。
　　道场观。御口云。如十八道但变为金宝轮句改之。用前秘传为殊胜秘事也（云云）。又三字成三种三形事委曲如十八道记（矣）。
　　本尊加持。御口云。三种印真言如十八道经轨虽多不出三种印言也。印相表示等如十八道记。又仰云。此尊秘印秘明炽盛光轨说心中心印用心咒为最甚秘事。彼印二手外缚二火莲叶二风宝形二地立交二空并立（取意）此印言各具莲花轮宝故为秘印秘明也。二地交立轮也。余可知（矣）明三种者钵头迷（莲）震跢摩尼（宝）入缚罗（轮。.光明故属宝也。云云委如十八道记矣）私云。十八道所出三种印言不空如意轮瑜伽文全同。金刚智译法要又同之。不空念诵仪轨言是同印少异。宝思惟摩尼陀罗尼经中唯出三种言。大旨同（矣）宝思惟摩尼轮念诵法中根本一印三种言出之。文言如宝思惟经也。不空仪注秘决唯大咒注释（又大师御作仪注秘决有之）又宝志和尚修行仪轨大咒出根本印（矣）故知此尊印明不出三种也。又义净如意心陀罗尼咒经又举三咒。但大咒中归命句异余经轨。彼经云。南谟佛驮耶南谟达磨耶南无僧伽耶南无观自在菩萨摩诃萨具大悲者怛侄他○（已下如常）都表如意轮念诵法说大咒功能云。诵此真言于三七日中满三十万遍。圣者即现持诵人前。随心所求皆得成就（文）如意轮陀罗尼经云。若国王诵念。于七日中六时各诵一千八十反。若后妃九百反。若王子八百反。若公主七百反。若宰官六百反。若比丘一百反。若男子一百六反。若女人一百三反。若童男一百反。若童女九十反。此名课法。持念称名。一切胜事皆获成就（取意）如意心陀罗尼咒经云。发心希求此生现报者。应当一心受持此咒○但止摄心口诵不懈。百千种事所愿皆成（文）（已上两文通三种咒功也）如意轮瑜伽说心印功云。一切诸意愿应心之所念。由结此印故皆悉得成就（文）又说尊功云。六臂广博体能游于六道。以大悲方便断诸有情苦（文）又云。持宝莲胜幢幢中出妙声。虽有薄福者当满一切愿（文）（三形功能欤）御口云。故僧正以此持宝莲胜幢文为当尊殊胜文给。

不空罥索

　　御口云。为灭罪并胜他修此法（矣）（故藤氏长者摄录臣修之）又仰云。一切有情众鸟系此尊索网不误故。云不空罥索也。
　　种子.。御口云。梵名中取.字也。空梵名初字欤。
　　道场观。不空罥索心咒王经下云。于坛中画圣观自在菩萨形像。其像立在莲花座中。顶上螺髺绀发垂下。首上宝冠画无量寿佛。其尊者身一切庄具而严饰之。形状白色如颇胝迦。应作四臂。右边二手一持莲花一持澡灌。左边二手。一持数珠。一施无畏。面貌端严凞怡寂静○（文）上卷云。方画观自在菩萨形像。圣面有三目。以翳泥耶鹿王皮而覆肩上○尊者四臂。左边上手执持莲花。下手执持澡瓶。右边上手施无畏。下手执数珠○又下卷云。复观自在菩萨像前应画不空罥索咒王。其形色相非赤非白。衣服赤色头发动摇。面有三目赤色赤光。耳珰垂下。口出四牙。二上二下两眉。或频下唇时动。身有四臂。长短璎珞交垂胸臆。于尊者前双膝着地。曲躬瞻仰。侧耳而听（文）（又云。一手执釼。一手执索文）疑云。两处文手臂持物俱违次第。如何。又上卷文圣观自在菩萨着鹿皮同次第不空罥索欤。而下卷中。观自在前有不空罥索咒王（云云）相违如何。又次第云三面。经云。三目。不出面数。如何。（御自笔云）薄草子并别次第（白）所出之三面四臂像大师御笔（高尾曼荼罗）样也。四臂持物聊不违也。即以鹿皮为袈裟也。此像愚老本说未捡得。闲可勘之。诸来表云。经疏秘略载之图像。密藏之要实系于兹（文）纵虽无本说。更不可疑（文）（已上御自笔也）。
　　罥索菩萨。私云。秘藏记云。不空罥索白肉色面上三目并三面。左右二而。大青色。着鹿皮裙。有四手。左一手执开敷莲花。次一手罥索。右一手说法之相。次一手取鍕持瓶（文）准此文者。面目各举一互显欤。高尾曼荼罗又面目同之。但右第一手违之。不空罥索咒王事未捡之。问。此尊何故以鹿皮为袈裟乎。答。御口决云。此有浅深二义。浅略义者。此菩萨因位带盲母卜居于山中着鹿裘。朝霞拾峰果夕岚酌谷水至孝。而间猎师入彼山见鹿皮误实鹿不虑射之。诸天感至孝令彼苏生并开母眼。依此因缘今又着鹿皮袈裟也（显经中出之矣）次深秘义众兽中念子功无过鹿。此菩萨又悲愍众生胜余菩萨。故为表彼义悬尘皮也。
　　问。次第并经中冠中有弥陀（云云）。兴福寺南圆堂御作不空罥索冠中安比丘像。相违如何（但南圆堂修理时改比丘形安佛形也。法性寺禅定殿下仰也。御口决也）御口云。彼比丘像者法藏比丘也。宝藏比丘即地藏也。弥陀变身即地藏菩萨欤。地藏弥陀一体可习之。三井大阿阇梨（庆祚）每日所作弥陀行法也。最后终焉时不合期故。课弟子行圆法桥令修彼。行圆入持佛堂进佛前时。拜本尊地藏菩萨像也。虽不审修弥陀法毕出堂后。庆祚寻行法已来。行圆致本尊相违不审。庆祚以外感心。既存地藏弥陀一体义（云云）私云。大师御笔高尾曼荼罗。观音院不空罥索头上安罗发形佛像（文）笔作虽异同大师造书也。相违如何。然为令知弥陀地藏是一体造画别形欤（御自笔里云）阿弥陀地藏同体也。弥陀化度利生尚不饱足。又即因位宝藏比丘形示同地藏菩萨身现六道衢ヲリタテ恣化度利生施御也。仍宝藏地藏同名也。地宝万物出生处依也。但或用法字是又说法智故欤。两字共有由乎（已上御自笔）本尊加持。根本印。御口云。此印表示莲花索也。当尊所持索是也。索末有莲花也。不动索金刚索也。索末有杵也。所谓二风外缚二空是索形也。火已下合掌莲形也。不动大独钴印。二风独钴金刚。余四摄索也。金刚索义显（矣）两印不同。可思之。问。此印言何经轨说乎。答。御自笔云。印言共出千手轨也。石山内供云。根本印（云云）（已上御自笔）又真言（用前印。真言出第三十卷经第二）不空罥索神变经第一云。以大悲心读诵受持此秘密真言百八反者。是人则为十方一切如来一时赞叹而摄受。于千劫来积集恶业一切重罪皆悉消灭。速得观世音菩萨梦觉。现身当与诸愿（取意）。
　　散念诵。问。散念诵不举本师弥陀。有何故乎（御自笔云）举不举不定也。无定量也（已上御自笔也）。
　　发愿。不空罥索莲花部中诸尊诸尊。自在王咒经上云。诸作事成就也。唵阿暮伽毗阇耶吽泮吒。
　　法功能事。神咒王经下云。若有成就尊者圣观自在菩萨不空罥索心咒王法。即得如是无量功德。如如意宝及劫腊波树所求皆得（文）。

具书事

　　不空陀罗尼自在王咒经三卷（宝思惟译）。
　　不空罥索神变真言经三十卷（菩提流志译）。
    本书多之凡诸尊本书皆别可注之（已上御笔）传受日如先同二十八日记之了是偏为绍隆佛法回向菩提也。

金刚佛子赖瑜
三月五日一见了。在御判。
薄草子口决第九

诸文殊部
五字文殊

　　御口云。五字约真言及首髻。八字六字一字等又同之。或首髻未必然欤。八字六字等非八髻六髻等有之故。问。何故无三字四字七字二字乎。（御自笔云）三字文殊事梵字文殊一字三字等并忿怒真言（慈觉）一本又理趣经文殊曼荼罗四尊顶有三髻欤（已上御自笔）私云。文殊者亦云曼珠具云文殊师利。此云妙吉祥。又云妙德。或云妙音具如大日经疏中辨之。凡此尊是诸佛之深智三身之妙惠。说法利生之德遍及十方。除痴授惠之用广被九界。可知众生之帝师诸佛之父母也。三世觉母之称职依是而已。仍为祈智惠专可修此法（矣）（御自笔云）文殊名号事以外广博也。大日经疏·教王经疏·菩提场经义释·法花义疏（嘉祥）玄应音义药师经疏等出数多名字也。可见之（已上御笔）问。此法出于何经乎。答。五字陀罗尼颂（不空）云。五千瑜伽中金刚大师说圣文殊童子五字秘密法。修此三昧者疾入诸佛惠见成就佛身。此法最秘密。大师口传授（文）私云。五千瑜伽者金刚顶部经欤。仪轨中标金刚顶经故。又大师口传授者金刚智口决欤。又金刚智译文殊轨题又云金刚顶经。定知可金刚部所出（矣）问。不空所译三卷文殊经同赞法身礼等大师胎藏部经出之。若尔何云金刚顶部耶。答。今五字颂并五字胜相·并仪轨供养法等彼三录中金刚顶部举之。金刚顶部义不可异求也。但三卷经等彼中印明仪轨观法等悉不说之。故此尊通诸佛智惠义亦属胎藏欤（御自笔云）亘两部事。五字文殊五智金界。八字胎八叶胎界。然而胎八叶文殊并文殊院文殊皆又五字文殊习也。所诠诸文殊皆莲花部尊两部可通欤。先师云。或云。五髻表五智。为诸佛智母。愚老云。诸佛者五佛也。无字文殊轨云。五方如来皆在于顶五髻之上（云云）大疏第五文同之也。八髻八智也。是胎八叶尊也（又八大童子也）一髻金界一印会欤。六髻（可检之）（已上御自笔）问。行者用心如何。答。文殊供养法（不空）云。行者应发普贤心。从师应受金刚戒。不顾身命起慈悲方便。可堪入解脱轮。应从师受三摩耶。契印密语如经说（文）御口决云。普贤心也。菩提心论云。应住普贤大菩提心（文）金刚戒者三摩耶戒也。佛性不变故。此戒无畏戒无失坏故云金刚戒欤。大师遗诚云。密戒者所谓三摩耶戒。亦名佛戒。亦名发菩提心戒。亦名无畏戒等（文）解脱轮者五解脱轮（五部轮也）即轮坛也（灌顶坛也）以轮圆具足义云轮坛也。依之瑜祇经释曼荼罗云。悉成诸佛乘聚○更无过上味（文）集诸佛而成坛。犹如醍醐具众味故大日经疏四云。夫曼荼罗者名为聚集。今以如来真实功德集在一处（文）意云。受三摩耶戒入灌顶坛。可受受明灌顶印明也。次契印密语如经说者即是也。然后可传受此尊法也（为言）金智轨云。其阿阇梨以金刚印如法念诵为弟子灌顶已。然后授以心陀罗尼念结秘印。以金刚缚并建忍愿屈其节。印上花散而供养（文）。
　　上堂作法。五字陀罗尼颂云。清净澡浴体。袭上妙衣眼。涂香便严好。趣于精舍门。先想色身形。作金刚萨埵。左手持金刚。右执光明磬。门户称吽字。怒目除不祥。即五体投地。敬礼世尊足。一心以归命。作佛常住想。次双膝长跪。发露诸过咎。以此清净句。恳诚为忏悔（文）私云。此中清净句者净三业真言也。
　　发愿（如次第）。
　　劝请（文殊师利大圣尊莲华部中诸圣众）问。供养法用发愿劝请依经轨说欤。如何。答。八字文殊轨云。发愿并劝请可尔欤。问。若尔神分表白等如何。答。六字经仪轨云。次神分表白次普贤行愿（在别文）。
　　道场观。问。座上有.字。字变成智剑（文）大师释云。文殊利剑绝诸戏○..真言为种子（文）依此释。智剑时可用.字欤。相违如何。答。供养法云。上观师子妙高座。座上复有七宝楼。中想七宝莲花王。上想昙字。具威光。遍照法界靡不用。其字变为金刚利。了了谛如本形（文）私云。用.字者依此轨欤。此轨五想观中云。月中有昙字变成般若剑（取意）秘键释依金智轨欤。彼中五想观云。月中观𤚥字化为宝剑（云云）或又秘键既云八不利剑。约八字文殊欤。今八字次第云。种子.三形剑也。问。.（..）内剑为三形。何故耶。答私云。.有照法界义。是智之用。剑有断妄执德。又惠之功智惠义同故。又利剑表以不空理同.字大空故。
　　问。剑变成文殊（乃至）花上有般若梵箧（文）依何经说耶。答五字陀罗尼颂云。虚空诸如来。悉随剑而○。量同己身已。便成大圣形。身如紫金。作妙童子相。五髻被首饰。冠宝五方冠。右持金刚剑。上发火焰色。左手持青莲。有般若梵箧。住诸妙色相。身处净月轮（文）私云。此中妙色相者三十二相八十种好也。故依此文欤。问。般若梵箧（文）尔者何般若耶。答。或云。理趣经（云云）或云。心经（云云）私云。陀罗尼集经释般若菩萨所持梵箧云。其中具十二部经。即般若波罗蜜藏（文）心经理趣经中十二部经悉难存欤。故知通诸部般若欤。或可通诸大乘经。例如五藏中般若藏（矣）所以诸大乘经文殊传持故（御自笔云）胎藏界般若菩萨梵箧印大师次第云。逆转小乘。顺转大乘教（云云）大小经不可阙漏欤。可思之（已上御自笔）金智轨云。即于坛中心画曼殊师利菩萨童子形。右手执金刚宝剑。左手持摩诃般若梵箧。坛轮四周写阿罗跛者曩字（文）不空别轨云。于曼荼罗中书文殊师五髻童子形状。身如郁金色。种种璎珞庄严其身右手把金刚剑。左手把箧坐于月轮中。于月轮四面周旋书五字陀罗尼（文）私云。两轨说全同（矣）今次第无青莲。故密严上人图像云。师子背莲花台。台上月轮。月轮上文殊。首顶五佛宝冠。两手持物如次第也。
　　召请。莲花部心印言。御口云。此尊又莲花部尊故用彼印言也。西方四亲近中利菩萨也。故轨中云。其字变为金刚利（文）结界马头准之。仪轨中用降三三世（矣）。
　　赞。四智。问。何不用文殊赞耶（御自笔云）虽有本尊赞。用不不一准者。诸尊法之通例也（已上御自笔）。
　　本尊加持。根本印真言。不空供养法云。次结金刚利剑印结月。忍愿申如剑。由此金刚利妙印当获般若甚深智。金刚利真言曰。唵。私云。此印言供养法轨中名金刚利剑印金刚利言。说印功云。由此金刚利妙印当获般若甚深智（文）五字颂中名大圣印。说印处云。心额喉与顶各诵此一遍（文）言如前。
　　又同印诵五字明。五字颂云。不解根本印。阿罗跛者娜（文）私云。上文结秘根本印诵百字真言（文）未出印形。推剑印欤。金智仪轨中此印名秘印。今次第号根本印。定知根本印者应剑印。又不空秘密心真言中出此印言（矣）又金智轨及不空五字颂中出五髻印。又两轨并不空供养法中出文殊灌顶印明。所谓二手圆合·二空入中。进力如宝。想额。诵明想佛灌我顶。真言曰。唵啰怛曩（二合）俱舍阿迄哩耶（二合）吽。又供养法中出曼殊羯磨印言。所谓二手金拳左置心上。右如执剑势。真言。唵嚩日罗（二合）底乞叉拏（二合）昙。私云。前剑印标三摩耶形。今印表羯磨身欤。说印功云。由此羯磨妙智印身获如尊等无畏（文）。
　　五髻印言。金智轨云。十度和合戒惠檀方忍力愿进各头相合。禅智并立。诵陀罗尼。于心上左右肩喉安于顶上。各一遍。作此法已。五方如来皆在于顶五髻之上。陀罗尼曰。娜么三曼多勃陀南阿钵罗（二合）低诃多沙（上）娑娜南怛侄他唵罗娑（桑邑反）摩罗阿钵罗（二合）底诃多沙（上）娑耶么路陀哩[尼*奚]（尼奚反）吽吽萨祭吒莎嚩诃。不空颂云。戒惠及坛方进禅力智度忍愿等皆各印成如五峰。诵此本真言○（真言少异也）私云。别御次第出此印言。但印同金智轨。言异两轨而用五字明。不空轨意地水如前。二大立合为中峰。各空风合为两峰欤。
　　五字真言功能事。文殊师利法品云。又念诵数满一俱胝离诸苦难。满二俱胝遍五无间等一切罪障永尽无余。三俱胝遍证悟一切诸三昧门。四俱胝遍获大闻持。五俱胝遍成阿耨多罗三藐三菩提（文）文殊说秘密心真言云。为诵一遍能除行人一切苦难。若诵二遍除灭亿劫生死重罪。若诵三遍三昧现前。若四遍总持不忘。若诵五遍速成无上菩提。乃至但心信受经十六生次成正觉（文）（金智仪轨见但心信受等无之）金智轨云。若有众生遇此教昼夜四时精进修。现世证得欢喜地。后十六生成正觉（文）又不空供养法云。若有智者依此法○（自下三句金同前轨文）又金智轨云。举要言之。精进修持现于此生证得初地。后十六生当成阿耨多罗三藐三菩提（文）私云。初轨意十六生外有成觉位。后两轨意成道十六生摄也。两说相违如何。答。密严院御义十六大菩萨加大日成十七尊义。故愚案抄云。按瑜伽经说大日一字心密等中。持明阿阇梨思惟十六义诵一字心密三十七圆满（文）又此宗意但信受者于现生中经历十六大菩萨生次成大日。故金刚顶经云。若但信受经十六生次成正觉（文）。问。若尔者两轨说如何会之答。彼抄会云。且有四意。一者第十六金刚拳生四智具足故。自是佛故。二者此正觉者修成佛欤。彼次成正觉者成性德佛欤。三者欢喜地者金萨住也。十六生者成法界智之生欤。四者如彼极无自性心中云归普贤而证果也（云云）私云。第三义意除金萨位加大日云十六生也。第四义意因中果义欤。私云。于拳菩萨具因果二义欤。十六随一故因也。诸德圆满故果也。故以十六生可成义欤。大师云。十六生者指十六大菩萨生（文）可思之。（御自笔）总即别名（总十六生别欢喜地）义诸学者皆立之。此四义外欤。如何（已上御自笔）问。十六生成佛者。何云即身成佛耶。答。十六次第证。十六同时证。俱是即身成佛也。具如即身义抄故。五字陀罗尼颂云。此法诸佛为最上乘者说。根性下劣者疑惑不能信众生性净故。诸佛大誓力以相应法印现成诸圣身。即于一坐中便成最正觉。若随此法者应作如是信。或起于一念言。我是凡夫同谤三世佛。法中结重罪。未受灌顶位及非同事者。不应妄称说（文）或述文意云。一座成觉者示行者修支分之行仪。更登住行等位之后。方一座成觉也。依凡夫之言不可云薄地凡夫。地前又凡夫故。或又行者入定位五相观而念自身即本尊时。不起其座三摩地功德现前。于自身内成本尊身也。虽然出现时尚居因地。未至果位究竟也。先师义云。一座者非绳床半叠等座。随在何尊从初发心至果满。但住一尊三摩地不移余尊三摩地云一座。例如法花云诸法空为座。起信论但坐正意（真空理也）不尔者既此尊金智不空轨中同述昼夜四时精进修。既云四时修行。岂无行住坐卧威仪耶。又发心已后菩萨辨受职灌顶等事。必有行住坐卧之威仪。何云不起绳床等。耶。但深行灌顶不起座于定中辨事业欤。又言。我是凡夫法中结重罪者。约三密相应智眼边。非约人天边欤。若约业惑边。又如是谈者。恐又招重罪欤。以相应法印现成诸圣身者即此意而已。
　　字轮观（五大）私云。又说可观.....欤。.为中。余字顺旋布。其字义如仪轨说。不空轨云。阿罗跛者曩者是满一切愿义。何以故。阿字者乐欲可菩提义。罗字者深着不舍众生义。跛字者第一义谛义。者字者妙行义。曩字者无自性义。乐欲菩提。不舍众生。深着第一义谛中行愿行。修习诸法无有自性。若如是修满一切愿。此诸愿中证如来位。及执金刚不求自得（文）金智轨云。阿者是无生义。罗者是清净无染离诸尘垢义。跛者亦无第一义谛。诸法平等。左者说法无有诸行。曩者诸法无有性相言说文字皆不可得（文）。
　　散念诵。白衣如观音部出之。大威德明曰。唵瑟致利迦攞噜跛吽欠娑缚（二合）贺。又有大咒。问。结界既马头。何不用彼耶。答。御口云。俱莲花部尊故。二俱用故。
　　发遣。供养法中印金刚利剑印。明金界发遣明。俱修唵钵娜摩萨怛缚穆句。改钵娜摩用渴誐也。五字颂中印结秘根本印（文）同剑印欤。明曰。唵嚩日罗（二合）底乞瑟拏（三合）穆（文）（金智轨同之剑印文）。
　　五十万遍功事。金智轨云。或于罗索如前画像。五十万遍亦得成就。成香泥涂舍利塔。梵写五字旋绕念诵五十万遍。曼殊室利现其人前而为说法。常得诸佛及执金刚之所护念。一切胜愿皆悉具足（文）不空轨云。念诵数满五十万遍。即获无尽辨才。如文殊室利菩萨等无有异。飞腾虚空。所求世间出世间事悉得成就（文）又云。又法。于舍利塔四面周旋右转。书五字陀罗尼。绕塔行道念诵勿令断绝满五落叉遍。尔时如来及文殊师利执金刚等于虚空中与现其身仍为说法（文）。
　　五相成身事。不空供养法云。行者应修阿萨颇那伽法。修此法者不动支节止出入息令其微细勿令散乱。即应现于虚空一切诸佛。犹如胡麻。遍满十方。以金刚弹指告行者言。善男子。汝观本心。行者闻已。即想自身礼诸佛足礼毕。谛观本心白诸佛言。心相无体。云何修证。诸佛告行者言。善男子。汝观心中月如在轻雾。即诵莹彻菩提真言谛观心月。真言曰。唵质多钵罗（二合）底味㔁迦嚧弥。行者应了了谛观。不久当见清净菩提心。离诸尘垢净如满月。即诵菩提心真言曰。唵菩提质多没怛波那夜弥。想菩提月中有昙字。如金色。辉耀如日。放大光明。便变成般若波罗蜜剑。离诸分别能断烦恼。想为智剑。真言曰（金刚智轨云。于其月中观𤚥字。化为猛利金刚宝剑文）唵底瑟姹（二合）渴誐。想其智剑渐渐增大遍同法界。真言曰。唵萨颇（二合）啰渴誐。想其智剑渐渐收摄等自身量。真言曰。唵僧贺罗渴誐。为令智剑坚固不散复诵真言曰。唵涅哩（二合）荼底瑟柁（二合）渴誐。想空中如来尽入智剑同为一体。作是思惟。如彼诸佛体性我亦同然。真言曰。唵三么逾含摩诃三摩逾含萨缚怛他誐多毗三胃地渴誐怛摩（二合）句含。想其智剑渐渐变成文殊师利童真菩萨。具大威德。身着种种璎珞。顶想五髻。右手持智剑。左手执青莲花。上有般若波罗蜜经夹。身色如郁金。心诵阿罗跛左那一遍（文）私云。今此五想成身者。总别真言宗之骨目。别金刚部之心府也。仍行者准金界可加用欤。初通达心者。行者初见心之形相也所谓前住无想观思惟诸法空。但住无相未见心相。故云谛观本心心相无体也。今依诸佛所示彻心明力知心如月轮也。云观心中月轮如在轻雾是也（轻雾者大悲水也。秘藏记并口决三教指归等见也）次修菩提心者前未分明。令明见心月故云当见净菩提心净如满月。兼又心月中观本尊种子。故云想菩提月中有.字等也（或前本有菩提心。会修生菩提心也）次成金刚心者。前月轮中观种子转成本尊三摩耶形也。故云便即变成般若波罗蜜剑等也。次两段三形广敛观故成金刚心摄也。次证金刚身者。前心月中观三形。今观自身即智剑。空中如来皆入智剑同体也。次佛身圆满者。前自身成本尊三摩耶形。今自身即成羯磨形也。作是思惟（乃至）身色如郁金者此意也。但佛身圆满明似金界轨诸佛加持明。彼又五相佛身圆满摄故欤。但此观用不可闻师传。私为才觉出之。

具书事

　　金刚顶经曼殊师利菩萨五字心陀罗尼品（金刚智译）。
    金刚顶瑜伽经文殊师利菩萨仪轨供养法（不空译）。
　　五字陀罗尼颂（同译）。
    金刚顶超胜三界经说文殊师利菩萨说秘密心真言（同译）。
　　金刚顶瑜伽文殊师利菩萨法一品（同译）。
　　弘长二年二月晦日奉传受之。
　　同三月四日记之毕。

八字文殊

　　御口决云。东寺别名先举如题天台先举总名云文殊八字。又为秘法也。八字陀罗尼仪轨云。欲受持此真言者。先当访觅具德知解真实道行大阿阇梨边而受灌顶已。敬白咨请传受。此教亲蒙传受。然可修念（文）私云。此灌顶者又受明灌顶也。
　　息灾。天变。恶梦。仪轨云。若求息灾除难殄灭七种灾难。所谓日月蚀五星违失常度○当心中画满字（文）又云。若卧时诵一百八返即得好梦（文）私云。依仪轨说者。此是一隅。实于一切事可修此法欤。具如下出（矣）。
　　四无量。大金刚○。问。不用胜愿有何故乎。（御自笔云）口决云。胜愿总四无量别也。仍并用之。或随一用之。即略四无量胜愿许用之。次第有之也（已上御自笔）。
　　道场观。问。今此观依何经轨耶。答。八字仪轨云。观想于本尊。金色放光明。乘师子王座。采持智惠剑。左执青莲花。花台立智杵。首髻八智尊晖光遍十方。如对行仁日（文）又虚空藏印处云。想成妙楼阁上有大莲花。谛心观本尊。住于宝帐中。周匝幢幡盖天衣香云海遍满于虚空。眷属中围绕（文）私云。依此等文作此道场观欤。问。八智尊座位如何。答。同仪轨云。或于院中画妙吉祥童子。其顶八髻。前五髻顶上髻顶后两髻一一髻上皆有佛身（文）问。八大童子十六大天如何。答。八大童子仪轨中出之。又胎藏文殊院列之。十六大天者般若菩萨眷属十六神王欤。陀罗尼集经中出。
　　本尊加持。印言如次第。秘印也。子细有口传。御口云。口传者即以二大头之间观师子口啖食行者或施主等烦恼业障不祥怨家等可观之。风空间少离如口形也。宝藏陀罗尼经云。运心想本师释迦牟尼佛及文殊五髻童子像请乞加备便结其大精进印。印曰两手合掌八指相叉皆屈入掌内。以二大指少屈相并押着二头指屈。[/卽]上口八字陀罗尼曰。........。次说。如意宝印曰。次两手相叉二头指相权屈其火母指入于常内相叉。此印亦名大精进如意宝印。即说陀罗尼曰。....................若诵此真言及结其印。依广作一切事悉得成就业.若欲庄严身上着衣之加持衣。七遍着之。即得护身。常得人恭敬。身若欲入阵战斗之时。所有器杖并皆加持一千十八反。随身将入即得降伏。其贼自然退散。若降伏一切怨敌。以此真言加持衣着之。即得降伏（文）八字仪轨云。尔时世尊即说八字大威德心真言曰。唵（引）阿（引入恶声）味（引）罗𤙖（引）佉左洛○若能念诵此陀罗尼一遍。即独自护。两遍能护同伴。若诵三遍。即大护住处○若诵四遍。即得拥护妻息。若诵五遍。即能拥护一切眷属。若诵六遍。即能拥护一切城邑村坊聚落等。若诵七遍。即能拥护一切众生诸苦难等。若欲着衣时当加持七反。能除一切恶毒及诸灾难。若洗手面时。加持净水七反。能剩洗手面。能令众生贵仰。若人患身体支[/卽]疼病者。加持暖水一百八反洗浴。即得好梦便得除愈。若每日晨朝以水一掬加持七反持遍饮○寿命长远。若加持饮食七反遍食者。毒亦不能为害。若恶人怨家当须念诵。即自降伏○慈心相向。有恐怖处○即得无畏。若卧时诵一百八反。即得好梦○若人患疟。持诵者视彼患人面诵此真言一千八反。疟即除差。若入阵时当以牛黄画此真言带于身上。一切刀杖弓箭鉾斧不能伤害○常须念诵。所有五逆四重十恶等罪悉得消灭○若能每日三时依法入道场时克一百八反。所求皆得大富贵○临命终时得普门三昧。及见文殊师利菩萨（文）私云。今次第中言同仪轨明。印同经印欤。但二大著风侧。聊异御口欤。经次印言又可加用欤。别御次第又用彼印言欤。真言功能殊胜故。不恐繁文载之。令行者生欲乐（而已）又经云。三部圣者法具含八字中。菩萨及金刚诸天咒秘藏皆属八字摄（文）。
　　赞（四智）（可有本尊赞欤。常不用之。如先记云云）仪轨中有梵汉两赞。梵赞曰。嚩日罗（二合）底（丁以反）乞儭拏（二合）摩诃（引）夜（引）曩（一）嚩日罗句（引）舍摩贺（引）庾驮曼祖（引）室利（二合引）嚩日罗（二合）俨鼻利野（二合三）嚩日罗（二合）没茅曩谟素都帝。
　　字轮观（五大）私云。又说中央观种子八字顺旋可观之欤。轨中曼荼罗圆轮中书.字。次从字后右旋八方如次书八字也。准彼可观欤。
　　散念诵。八大童子。御口云。胎藏文殊院八大童子明用之。光明童子。胎藏八字轨真言内也。无垢光（两说同但轨系系矩忙罗云云）计设尼（轨中归命句次枳履二字无之）地惠童（又轨中归命句次呬履二字无之）质多罗（此两轨中救护惠欤。言大异。轨云。归命系摩护惠欤。诃诃诃娑摩(二合)底罗钵罗(二合)底招然(二合)娑缚(二合)贺(引)）召请（藏轨全同）不思议（轨中归命句次。系系(引)紧旨反罗拽徒之句有之御自笔）胎藏加字大旨种子欤。可检之。例如四大护言加种子（已上御自笔也）私云。八大童子次第藏及轨异胎藏次第如所出。八字轨次第。召请·计设尼·救护惠·邬婆计室尼·光网·地惠·无垢光·不思议惠也。但今依胎藏明次第可诵欤。问。文殊莲花部尊也。仍结界又马头也。何有深意。散念诵中用金刚部降三世明耶。答。文殊曼荼罗四角降三世无能胜大威德马头四明王画之。故用之欤。
　　文殊功能事。同经云。若有诸智者。能起一念心。依法画此像。获福德无量。供养生恭敬。所有俱胝劫。四重五逆罪。极苦诸恶业。观敬童子形。报障皆当灭（文）。
　　垂形事。又云。文殊大菩萨。不舍大悲愿。变身为真童。或冠或露体。或处小儿聚。游戏邑聚落。或作贫穷人。衰形为老状。示现饥寒苦（文）。
　　种子不同事（此事如例次第可存也）仪轨云。若求福庆禄位吉祥事者。心中书室利（二合）字。若求息灾除难殄灭七种灾难。所谓日月[蟲*薄]蚀。五星违失常度。兵贼竞起。水旱不时。风雨失度。恶臣背逆损害国民。武狼恶兽食啖众生。五谷不成。如是灾祸急辰官符王难死厄怕怖等事。欲令消散者。当心中书满字。若求降伏怨人。相好恶心者中而昼谈字。若有恶人难降伏。屠儿猎师。外道不信佛法者。令恶心摧灭或令破坏者。心中应书梵文瑟置利（二合）字（文）。
　　起首不同事。又云。复说差别事。三时或四时。无令有退转。若为息灾故定夜以之初。若智福智门。后夜而起首降伏。日正午爱敬。欲眠时钩召又同前（文）。

具书

　　大圣妙吉祥菩萨秘密八字陀罗尼修行曼荼罗次第仪轨法一卷（净智金刚译）。
　　佛说文殊师利法宝藏陀罗尼经（真谛译）。
　　传受如先同四日记毕。

文殊法

　　御口云。此法通诸文殊用之。又初心行者为满五十万反又用此次第。但未受十八道之人除之。
    道场观。金翅鸟王品云○八叶莲花中央画佛作说法相。右以彩画文殊师利菩萨。作令常瞻仰佛相。左画那罗延天。四臂持四种标帜器杖。那罗延画金翅鸟王。作游可畏恐怖形。近金翅鸟王画阿卢拏天。于大圣文殊师利后画无尽惠菩萨及善财童子须菩提。合掌而住（文）御口云。金翅鸟王文殊化身故为眷属。无尽惠又智惠义同故欤。须菩提是解空第一。文殊住八不空理故空义同故欤。别轨中文殊坐金翅鸟座（见）问。那罗延天所持四种标示如何。经中阿卢拏天者何天耶（御自笔）四种标示者四臂持物也。形像可见之。

具书

　　文殊师利根本大教王金翅鸟王品。
　　大圣文殊师利菩萨赞佛法身礼（不空译）。
    大圣文殊师利菩萨佛刹功德庄严经三卷（同译）。
　　传受如先同五日记之了。
　　同七日一览了。在御判。
    愿以文殊值遇之因必为智惠开发之缘而已。

金刚佛子赖瑜
薄草子口决第十

诸菩萨上

　　五秘密。为灭罪修之。
　　五秘密仪轨云。夫修行菩萨道证成无上菩提者。利益安乐一切有情以为妙道。一切有情沉没流转五趣三界。若不入五部五秘密曼荼罗。不受三种秘密加持自有漏三业身能度无边有情。无有是处（文）私云。五部五秘密者五部各有五尊。五尊悉如次金萨欲触爱慢五秘密也。所谓金萨是大日。欲是金度。触是宝度。爱是法度。慢是羯磨度。乃至金萨即不空成就。欲即业。触即护。爱即牙。慢即拳。具如仪轨（矣）故云五部五秘密。两部诸尊虽心王心数过尘数。五部所摄。五部即五秘密故。一切诸尊举入五秘密也。又合四菩萨为一种金萨。金萨者是一切众生大菩提心体也。此菩提心即以欲触爱慢妄体而为德。此谈甚深故云秘密而已。次三种秘密加持者三密加持也。广则刹尘海滴之三密。中则五部五秘密之三密。略则金刚萨埵之三密也。凡此五秘密三密是济度群生之妙术顿成菩提之秘要也。故云若不入五秘密不受三密加持能度有情无有是处也（取意）又御口决云。秘密教之称偏依此尊也（云云）诚夫十八会之骨目百千颂之肝心。秘密教之称职而依之。故轨云。如来圆证功德秘要（云云）可思之（御自笔云）先师口决云。秘密教者真言总名也。不可必限五秘密。而金萨置中欲触等围绕殊表染净不二生死涅槃一体。是名秘密。是义又密教总德也。此总德五尊显故。今尊名秘密也（云云）（已上）。
　　种子.御口云。..金萨名。.大日种子也。所谓萨埵是因位菩提心。大日即果满成正觉德也。而和合成一种子示因果不二染净一体之旨也。问。别御次第用.字相违如何。答。准御口意。重.字示金萨大日不二义欤。二尊同以.字为种子故。依之秘藏记云。大日经吽字为金萨种子。金刚顶经吽字为大日种子（取意）（御自笔）理趣经奥五秘密段种子用..事。此经有两段。初五尊各别也。是因也。因未冥会。各别位也。故初段用单.。又各别莲月也。后五尊果位也。备万德于一体冥会位也。故用重..。又坐同一莲月也。今别次第种子..甚深也。可思之（已上）问。理趣经法中以.....五字为五尊种子。其理可然。今以一字为五种子。其义难得。如何。答。理趣经中五尊各别为本。今轨五尊一体为宗欤。依之彼法莲月俱五种。今法同一莲月也。殊立秘密称专在于斯意欤。又理趣经说一尊出生四尊之旨。今同中明四尊归入一尊之义欤。例如无量·法花开经合经异（矣）依此义意今经为胜。准法花故。一向愚推。可承御口决（矣）五秘密法。别次第或说种子.....五字三形五钴也。件或说劝修寺传欤。彼传五字虽各别。本誓是一成一五古习为最秘事也。仍今法有以五字为种传也。又非无其理欤。更问（已上）私云。两界开合虽异。互具总别义不遮之。例如金胎理智虽别互具理智（矣）法花收入出生义诚尤可然。但理趣一经内既有十八段。始能说段。次十六所说段也。是因分也。后第十八一段五秘密即果也。是只一经内浅深因果等相待也。尔者以一经不可相待五秘欤。出生因分诸段收入果分五秘者尤可然欤。
　　三昧耶形。五钴。私云。五钴即五智故表五秘密欤。五智又五部故三形一种五种准前种子（矣）。
　　道场观。仪轨云。想自身为金刚萨埵。处大月轮。坐大莲花。五佛宝冠容貌𠘕怡。身如月色。内外明彻生大悲愍。拔济无尽无余众生界令得金刚萨埵身。三密齐运量同虚空（乃至）。则于身前想金刚萨埵智身。如自身观。以四智印围绕。同一月轮同一莲花。各住本威仪执持标记。各戴五佛宝冠（文）私云。是金刚萨埵大智印观想也。准此文作今道场观欤。四智印者欲触爱慢四菩萨。欤。依之理趣释云。此五种三摩地秘密中最秘密。今说修行曼荼罗像。同一莲花坐同一圆光中央画金刚萨埵菩萨。右边画二种明妃本形。左边亦画二种。具如金泥曼荼罗像东南隅是也（文）御口云。金泥曼荼罗者荐福寺金刚智自笔曼荼罗也（云云）问。五尊印相持物等依何说耶。答。中尊印相理趣经同释并义述等出。四菩萨色形持物等出金刚萨埵修行成就轨（矣）故义述释金萨云。左持金刚铃。右持五钴金刚（略抄）修行成就轨云。金刚箭赤色居于前。而持弓矢。金刚喜悦白色居右。把三昧耶体。金刚爱诸事并青色处后。持摩竭幢。金刚欲自在色黄居左。二拳各当腰（文）又今轨下文中自显欤。
　　问。五尊印相持物表相如何。答。其表示是大菩提心金萨以欲触爱慢为眷属。欲菩萨持弓箭表凡位大菩提心欲远射取佛果菩提妙果。触菩萨把金萨。既射取大菩提果故坚把持不失义也。爱菩萨持摩竭鱼幢。大菩提心坚把持故高出三有城廓食啖菩提功德之表相也。慢菩萨者设虽有菩提心。其心早劣未足为胜。此心高出有勇健势故作慢印而押腰也。合此四种功德成彼一种金萨。既菩提心高出有勇健势故。左手持铃。是般若妙声遍入一切众生心内令开发故。右手抽掷五钴杵表众生本有五智菩提萠动义也（依佛说法众生菩提心萠动也铃声类说法故云也）又铃真言吠舍恶句遍入义也。以五智菩提（五钴也）令遍入（振铃也）众生心内义也（已上）。
    问。理趣释与修行轨四菩萨座位四方四角相违如何（御自笔）。答。理趣会曼荼罗等诸尊座位不同。诸师料简种种也。广可沙汰之（已上）问。同一月莲有何故耶。答。仪轨云。五身同一大莲花者为大悲义。同一月轮圆光者为大智义。是故菩萨由大智故不染生死。由大悲故不住涅槃（御口决又如此矣）私云。莲月俱一种表各别五尊即是一种大菩提心欤。疑云。秘密口决（后入唐）云。月轮者表大悲故不住涅槃。白莲者表大智故不染生死（文）相违如何。答。私云。莲月各具二义故。月光明边表大智照妄闇故。水珠所成边表大悲。大悲水润生草木故。莲又有泥中边表大悲。大悲翅敷生死泥故。不染淤泥边表大智。智不染烦恼故。约法能者兼悲大智兼智大悲。悲智互具足慈惠本无二也。凡厥此五尊建立始终皆表五智圆满义。大菩萨心行者以等大智大悲对于生佛。钩召引入缚更无上下胜劣障。有大智故钩召佛德入我身。有大悲故摄入众生入佛家。有大智故必有大悲。有大悲故必有大智。智悲双导甚深甚深。就后入唐口决月为大悲。润草木等义欤。事近世静遍僧都道范阿阇梨等立此义欤。凡静遍于自相者以故觉洞院传受为宗。实贤僧正以静遍并莲道上人传为味立义（云云）道范又自相教相以静遍为肝要欤。于此莲月后入唐相违事者。静遍义为仿佛。今所注谁人不庶几哉。珍重珍重（已上）。
    问。五尊变三十七尊（云云）尔者如何可观念耶。答。别御次第云。五尊正非变三十七尊。唯内具三十七尊之德也（云云）私云。仪轨云。金刚萨埵住大智印者。从金刚界至金刚铃菩萨。以三十七智成自受用他受用果德身（文）此中金刚界者指大日欤。总体故举通名欤。或字误欤。更可有二意。一者以从大日至铃菩萨三十七智而成金刚萨埵自他受用果德身也（为言）二者三十七尊各以三十七智成自他受用果德身故。金萨又以三十七智成身也（为言）既金萨一种具三十七德。五尊岂不然乎。五尊既五智。五智摄三十七智故。又义云。各具五智。无际智故五尊各可具五智。若尔何不变作一门三十七尊耶（御自笔）。五尊变三十七尊事可有四重义也。初重（三十七尊住本形本位历然矣）第二重（摄三十七尊为理趣会十七尊。以金萨为本尊矣）第三重（摄十七尊为五秘密五尊。是五秘密法也）第四重（摄五尊为爱染王一尊而已）已上四重习爱染王法习也。彼法可出之（已上）问。五尊五智表相如何。答。仪轨云。欲金刚持金刚弓箭射阿赖耶识中一切有漏种子成大圆镜智。金刚计里计罗抱金刚萨埵者。表净第七识妄执第八识为我痴我见我慢我爱我成平等性智。金刚萨埵○（如上引）爱金刚持摩竭幢。能净意诚缘虑于染净有漏心成妙观察智。金刚慢者以二金刚拳置胯。表净五识质碍身起大勤勇尽无余有情皆顿令成佛能净五识身成成所作智（文）私云。藏识中有漏种者蕴阿赖耶中业寿种子也。即生死相续体。前射取大菩提果者违今文（矣）然弓箭有二能。射拂业寿种而射取菩提果也。例如唯识论云损本识中染种势力益本识中净种功能（云云）或又即事而真教故有漏种即菩提果也。例如欲触等即大菩提心体也。第七识妄执第八等者。第七识缘第八识见分而计我也。故天亲颂云。依彼转缘彼（文）第七依彼第八起而还缘第八见分同触菩萨从金萨出而把金萨。第八识金萨菩提心体也。又第六意识缘三世非三世一切法故。譬摩竭鱼呑食一切鳞族也。五识质碍身者。心身受中身受在于五识身故云尔欤。慢是六七相应惑也。五识唯贪瞋痴相应。若尔有何故慢菩萨配五识耶（御自笔）五尊所持之表示自传他传种种不同也。不遑毛举。留意可取舍也。
　　本尊加持印言。御口决云。印形表示明遍数三处本尊加持存略等皆如理趣法口决也。问。第一番印言对理趣经法。印同言异如何。又此言说处何安耶。又加四摄明意如何。问。次第所举真言用四摄明有何故耶。答。仪轨云。瑜伽者心不散动。即诵真言曰。嚩曰罗（二合）萨怛缚恶。由诵此真言故。金刚萨埵法显现（乃至）即诵四字真言。弱吽鑁斛（引）由诵此真言故。金刚萨埵智身招入令缚令喜。瑜伽者定身交合一体（略抄）私云。准此文...者金刚萨埵也。次四字明为令彼金萨冥会行者用之欤。又依此轨文略取用之欤。
　　次印言。问。轨中大智印用此明。故轨云。次结前金刚萨埵大智印诵根本真言曰（.....言也）相违如何。答。用印言未必如经轨。或依口传或任私意乐欤。问。极喜三摩耶印名大独钴印依凭如何。答。金萨轨云。二手金刚缚。二中入掌交合。二小二大各竖头相拄如独古杵形。是名普贤菩萨三摩耶印（略抄。五秘密轨又同之）私云。二小二大立合拟独钴上下钴欤。
    次五尊羯磨印明。仪轨中虽出此印言未必云羯磨印明。又前印明上出之（印相如次第。羯磨金萨印也）前印文结前金萨大智印（云云）指今印文也。故轨中云四秘羯磨印而不云五尊耶。答。轨中不云羯磨印。说金界羯磨印故云尔欤。付中轨中云。五尊三摩耶印。羯磨印何不尔耶。但四秘羯磨印者大智印上举之。故云四种。羯磨言非简大智印也。
　　问。四菩萨印言依何说耶。答。仪轨云。次应结四秘密羯磨印。即诵金刚歌赞。此赞四句每结一印。当诵一句。赞曰○（云云）私云。赞者次第所举四菩萨羯磨四明。一处举为赞也。四句者即四种明也。又次下四句别分为四明。各印相示之。如今次第（矣）但爱金刚言赞时婆缚明时萨缚（云云）。
　　次五尊三摩耶印明。仪轨云。次结五秘密三摩耶印○（云云）私云。五尊印及言全同次第故不出之。但印言功能次第不出故举之。初说金印言功云。由此结此印诵真言故。神通寿命威刀相好等同金刚萨埵（文）次欲功云。由结此印故能断微细无明住地烦恼（文）次触功云。由结此印故能拔济护持一切受苦众生界皆获大安乐三摩地（文）次爱功云。由结此印故获得大悲解脱愍一切有情。由如一子皆起拔济安乐之心（文）次慢功云。由结此印故获得大精进波罗蜜。刹那能于无边世界一切如来处作广大供养（文）已上五种印功能也。但爱金刚印相少异次第欤。轨云。准前印进力互相屈。忍愿进力并合如眼势。竖戒方相合。檀惠亦然（文）。
　　正念诵总咒。.....言也。
　　散念诵。御口云。本尊三种中初咒千反。五尊各别明羯磨三摩明俱用之。次第如本尊加持也（御自笔）次第并别次第正念诵伴僧御加持皆总咒（云云）此等总咒两咒中....咒更更不可用之。专....咒也。但散念诵千反咒行者随意略咒（....）可宜欤。但可任意也（已上）。
　　钩召。结界。发遣。用总印明欤。散念诵依出降三世可用彼印明于结界欤。然此尊通五部故可用总结界欤。故仪轨云。金刚萨埵五秘密即为如来部。即金刚部。即是宝部。即是宝花部即是羯磨部（文）又云。虽通五部。五部各有五部故。是金刚部中五部故可用降三世欤。闻御口决可决定（矣）。
　　礼佛○（已上礼佛不审）御口云。不审者第一欲菩萨梵名..。今..不审。又第五慢菩萨梵号..者鬘梵名而非慢梵号欤。故云尔也。慢..也。
　　又五相成身观。金萨仪轨云。次结定印。遍观虚空界一切诸佛犹如胡麻。即诵此密语曰。唵（一）萨嚩愉誐质多（二）母答波（二合）娜夜（引）弥（三）由结此印诵密语。灭一切障。获得安乐悦意。超魔罗境。即同诸佛。得一切世天供养。即诵通达令密语曰。○（言如金界）次入为种缘生三摩地智。观一切法如幻如阳焰如梦如影像如声响如光影如水月如变化如虚空。由作是观也。是心于染于净通达无碍犹如虚空。次应入菩提心观诵菩提心密语曰（言如金界）则于身中当胸忆间观圆满月。皎洁清凉无限数。多诵通达菩提心密语。必得心水澄净菩提心月影现于中。次则于此满月上观五钴金刚杵了了分明。诵密语曰。唵底瑟𡛥（二合）嚩日罗（二合）。由作如是观诵此密语。是心成如金刚。次观身如五古金刚杵。诵密语曰。嚩日罗（二合）怛磨（二合）俱含。次观遍满虚空中佛悉入金刚杵中合为一体。由作如是瑜伽观智并诵密语。修行者三业或先成如金刚。修行者当观自身如普贤菩萨。戴五佛冠。身如水精月色。右手持五钴金刚杵。左手持金刚铃。身处在满月轮了了分明。即诵密语曰。唵嚩日罗（二合）萨怛缚（二合）三母（引）含（文）私云。已上五相文分明故。为令初心行者知五相废立载之。前三种标结文分明。次第四相中次观遍满至成如金刚是诸佛引入义。又第四证金刚身释成也。次修行者当观以下第五佛身圆满也。第三第四明无钵娜么句者。今以杵为三形故。金刚界以莲为三形故。有彼句也。但金界有嚩日罗句者。金刚诸三形通名故。莲花又有金刚名故。加总句也。或又以五钴为茎莲花故加..句也。又金界举五喻。今举九喻云九种缘生者。五喻且观五蕴空。九喻观四大五阴空欤。大日经中举十喻。唯识论举八喻也。广敛观第三摄故且略彼欤。

本书事

　　金刚顶瑜伽五秘密修行念诵仪轨。
    弘长二年二月六日奉传受同八日记之了。

虚空藏

　　问。此法为何事可修之耶。答。仪轨云。我依金刚顶经说宝部虚空藏法。为愍念在家薄福少德者所求世出世胜愿多不遂意。若依此法修行。业报等障皆悉消除。福德增长心神适悦（略抄）私云。依此文为福德可修之欤。又小野僧正记中为增益灭罪修之（见）仁和流为福德智慧修之（见御自笔）此法为福德智慧音声可修之。
　　一。最胜王经玄枢四引大集经云。从虚空中能雨无量珍宝。尔时地神乃至阿迦尼吒天皆欢喜唱音。此大菩萨可名虚空藏。时佛印可名虚空藏（云云）密经等之中福德文不及之。但大虚空岁念诵法一称一念所得福聚文殊可信之。以前如被引之。
　　一。智慧功能理在绝言也。不及出诚文。凡今尊有四习。两界仪轨求闻持轨也。轨大旨说福求闻持并说福智也。于灭罪者。诸尊通途功能也。福智是当尊别利生也。
　　一。虚空藏菩萨经（宝思惟译）云。若欲得智慧。若欲得众爱惜。若好歌咏欲得第一音声。若欲得王位百官位。若欲得。种种资财种种眷属○。皆持此咒亦称念我名（云云）（此文虽有诸经殊为音声。诚证出之也）法轮寺有三局。福德间智慧间音声间（云云）可思之。虽世俗假言既显实德。可贵之也（已上）。
　　问。何故名虚空藏耶。答。御口决云。虚空是不可破坏义。又三轮清净义也（身口意云三轮也）藏者能藏所藏能生义也。谓能藏者能含藏万德故。所藏者此万德为烦恼等所覆藏故。能生者彼万德依此尊力能出生故也。此不可破坏能藏所藏等义出大疏十一并教王经疏第四等也（已上）私云。凡当尊则一称一念所得功德广大如虚空。又一称一念摄无边德似藏。故云。虚空藏也。轨云。一称一念所得福聚尚犹虚空。何况作意如法修持所愿必获殊胜成就（文）又此菩萨以无边功德令满众生愿。如开大库藏而贫者与珍宝故云尔也。故虚空藏所问经第四云。虚空藏菩萨得虚空库藏充足诸有情。此藏无穷尽无边功德聚得此清净藏（文）又同第五云。此菩萨于当来世必得成就虚空库藏。能随有情心之所求皆从空中雨如是宝（文）。
    问。今此虚空藏十六大菩萨中何菩萨耶。答。御口云。南方四亲近中宝菩萨也。仪轨中宝部虚空藏菩萨（文）可思之。问。传受方如何。答。轨云。行者先应灌顶道场亲对师受得仪轨（文）问。小野僧正（仁海）记云。受学两界大法之人。余尊法只见仪轨得心修之（文）高祖大师既得灌顶之后。祖师受学诸经轨。付法传并遗告等分明也。两说相违如何。答。御口决云。故僧正传觉洞院说云。或流灌顶已后师受览之。或流灌顶已后虽末传受。私披阅修之。但不授他（矣）当流入坛已后私披见。又授他无失。问。道场庄严方如何。答。仪轨云。随所乐处作一方坛作八曼荼罗。周匝悬幡上安天盖。于坛西面安虚空藏菩萨像。持诵者坛东对像念诵。以种种时花散坛上。烧香灯明饭食果子随力所辨以为供养（文）。
　　种子。.三形宝珠。问。.为宝珠种子。意如何（御自笔）。殊有其习。深秘深秘也（已）（上）。
　　道场观。问。地上有八功德水。水中有宝山（文）意如何。答。地者金轮。八功德水者内海。宝山者须弥山欤。问。台上有.字（乃至）左手持如意宝珠（文）尔者依何经轨耶。仪轨云。想坛中有宝楼阁。内有八叶开敷莲花。○本尊并及眷属皆来集会（又请虚空藏印观想也）求闻持仪轨云。虚空藏身作金色。宝莲花上半跏而坐。于宝冠上有左手执白莲花。花台上有如意宝珠。右手复作与诸愿（取意）（善无畏不空两轨全同）私云。依闻持轨欤。本仪轨中不说图像故。但宝台有无不同（矣）秘藏记云。虚空藏菩萨肉色。左手持开敷莲花。上有如意珠玉宝。右手持宝剑（文）高尾曼荼罗图像如记。宝珠宝剑皆有火炎。头上者着五佛宝冠也。又御口云。守朝已讲所持正本尊像左持宝珠右作与愿。是则道慈善议勤操护命等本尊也。大师又以此尊像修闻持法欤。谓之悉地成就本尊。又法轮虚空藏左持如意右取空剑（云云）妄如遗告抄。
    本尊加持。根本印言（金界）金界羯磨会宝菩萨印也。此印言金界轨并虚空藏轨出之毕。私云此印形表莲花上宝珠欤。内缚是莲花也。故密严院口决云。内缚莲花印也。肉团莲花也（云云）宝形又宝珠也。一印轨中。白莲花上有宝珠（云云）可思之。复此印言仪轨中名三摩耶印言。但印文二羽金刚缚（文）又轨中出羯磨印言文云。止羽当心仰掌。智力捻如宝形。观羽仰掌向前作施愿之势。念我身同虚空藏菩萨（取意）羯磨真言曰。唵缚日罗（二合）啰怛弩（二合引鼻声）憾。
　　又印言（一印）御口云。一印者求闻持仪轨。彼说一印法故。今印言出彼（矣）风空作宝。火已下握之。或伸之。虽似两印。终是可印也。受洒水洒供物等时伸三指也。轨中说明功云。若能常诵此陀罗尼。从无始来无间等一切罪障皆消灭。常得一切诸佛菩萨共所护念（文）（两种仪轨始终文言全同）又密严上人传理性房求闻持第八度悉地成就印有之。更问。
　　召请。大钩召欤。又仪轨云。请虚空藏印。二羽金刚缚直竖。忍愿反戚如宝形。进力各屈如钩钩身招之。迎请真言曰（略抄）唵萨缚怛他（去）誐多（引）毗晒（引）迦嚩日罗（二合）啰怛曩（二合）萨缚（引）舍（引）跛哩布啰迦弱吽鑁斛（引）怛览。
　　结界。御口云。军荼利。仪轨云。军荼利身印。坛惠内叉。以戒方并押交上。以禅智并押戒方。忍愿直竖。头竖头拄。进力屈如钩。作三钴形。即随诵言。左右转各三匝。成辟除结界（取意）真言曰。曩谟啰怛曩（二合）怛罗（二合）夜（引）耶娜莫室战（二合）拏摩贺缚日罗（二合）矩噜（二合）驮耶唵户噜户噜底瑟吒（二合）底瑟吒（二合）满驮满驮贺曩贺曩阿密哩帝吽发吒娑缚贺。私云。以戒方并押交上禅智屈二无名合背。从二小令缚之间入掌。而以二大指押彼背。进力屈如钩者。二风钩立二中背而不着欤。
　　赞。御口云。赞四智。若用别赞者南方赞也。仪轨云。虚空藏菩萨赞曰。嚩日罗（二合）啰怛曩（二合）素（上）嚩日罗（二合引）罗他（二合引）缚日罗（二合引）迦舍摩贺（引）么扼（二合）阿（去引）迦（引）舍蘖婆（去）嚩日罗（二合）荼（驮夜反二）嚩日罗（二合）蘖婆（去）曩谟窣堵帝。是即南方赞也。珍重珍重。
　　礼佛。御口云。南无虚空藏菩萨（云云）。
　　字轮观。御口云。五大。
　　散念诵。御口云。本尊者宝菩萨言正念诵明也。
　　军荼利小咒。唵阿密利帝吽发吒（又用大咒）。
　　发遣（用总发遣印明欤）仪轨云。次结三摩耶印奉送一切圣众。奉送真言曰。唵缚日罗（二合）啰怛曩（二合）穆（御自笔）召请发遣结界等总别如例可任意也（云云巳上）。
　　出堂所作。仪轨云。转法大乘·印佛·印塔·广行檀施。常须饶益一切有情（文）。

具书事

　　大虚空藏菩萨念诵法（不空译）。
　　大集大虚空藏菩萨所问经八卷（同译）。
　　传受同前日同九日记了。
　　三月十三日一见了。在御判。

薄草子口决第十一

诸菩萨中

　　普贤。为灭罪修之。普贤念诵法（不空）云。归命礼普贤。法界真如体。我今依大教。金刚顶胜初。略出修行仪（乃至）若求解脱于依阿阇梨。求受于灌顶。若得许可已。方依本教修（文）御口决意云。普贤与金萨理智不同。故普贤释云法界真如体。金萨智故。五秘密仪轨云。金刚萨埵智身（文）若约众生所具佛性。则理行二佛性真如本尊觉体也。故菩提心论云。一切有情皆含如来藏性故。华严经云。无一众生而不具足真如智慧（略抄）私云。此中真如者理佛性普贤也。智慧者行佛性金萨也。权宗于一切众生理佛性虽遍在。行佛性有无不定。今遮彼故云无一众生等。又起信论中一切众生悉有真如（文）是约普贤也。释论中一切众生皆有本觉（文）是约金萨也。师资各举理行互成（矣）又五秘密经云。瑜伽者作此思惟。我应发金刚萨埵大勇猛心。一切有情具如来藏性。普贤菩萨遍一切有情故。我令一切众生证得金刚萨埵位（文）此文又明二佛性欤。胜初者胜初瑜伽也。灌顶者受明灌顶欤。或又受传法灌顶者。虽不师受依本教得意而修行之欤。
    问。普贤字义如何。答。大疏云。普者遍一切处义。贤者最妙善义（云云）香象释云。德周法界云普。净顺善称贤（文）。
　　种子.○三形五钴。问。种子三形依凭何说耶。又.为种子意如何。答。普贤延命口决云。八叶座上有命字（.字也）或成五智杵（文）。普贤彼普贤延命本身故用彼种三欤。又此尊菩提心体也。以菩提心为第一命。故大日经云。.字第一命（文）可思之。或.剑（石山）问。.剑用种三意如何。石山谁人耶（里云。御自笔报僧御笔也）.为种事。普贤理即真如也。.真如能生也。种子虽有了因生因差别。皆是诸尊能生也。普贤真如理岂以.不为种子哉。三形是理剑欤。石山者石山内供也。延命院师小野僧正祖师也（其德行大略如权人矣已上）。
    或.。贤瓶（胎藏）御口云。胎藏八叶中普贤种三也。
　　道场观。问。依凭何文耶。答。普贤金刚萨埵轨云。次想自身在须弥顶本初无中边。普贤境界曼荼罗中央。普贤菩萨与八金刚明妃围绕。四隅嬉戏等外供养金刚钩女等。四门无量围绕（文）（御口云。八金刚明妃者八供养也。金刚通名也）又云。修行者当观自身如普贤菩萨。戴五佛冠。身如水精月色。右手持五钴金刚杵。左手持金刚铃。身处在满月轮了了分明（文）（五相成身中文也）私云。依此前后两文作今道场观欤。普贤菩萨轨中不出仪形等故。但铃云金刚云般若。名虽异同表智故。乘白象王者依法花乘六牙白象等文加之欤。问。普贤与金刚显密异初后别。依之理趣释云。金刚手○者此菩萨本是普贤。从毗卢遮那佛二手掌亲受五智金刚杵即与灌顶。名之为金刚手（文）故又胎藏所图普贤法花所说白象普贤不持铃杵。何违此等说普贤持铃杵耶。答。御口决意理智二身。又所变身延命。普贤延命别。能变身岂一同耶。依之以理趣释成御义（矣）但私会今文者。普贤仪轨中依不出仪形今文约其体终是一金萨轨文转用欤。五秘密轨云。金萨者是普贤菩萨也。一切如来长子。是一切如来菩提心。是一切如来祖师（文）此文示初后虽异终是一身欤。理智虽别克体唯一也。又义云。所变普贤延命既持铃杵。能变本身岂不尔耶。依之普贤菩萨轨中云住慢印。又欲触爱慢八供四摄等围绕（见）若尔普贤何不持铃杵乎。但至理趣释者。五秘密轨云。如经所说有三种萨埵。所谓愚童萨埵·智萨埵·金刚萨埵。以金刚萨埵间其二种萨埵修行得此金刚乘人即名金刚萨埵。准此释理趣释且约智金二种异分普贤金刚也。大师释举四种萨埵中。普贤是智萨埵摄故。今普贤持铃杵者。普贤金萨间杂而约得密乘令持铃杵欤（但理趣释普金一人初后见。五秘密轨二人见。又普金同体异体经轨说不同也里书御自笔）普贤萨埵同异并所持物不同料简之趣尤至要也。凡于一尊同体异名异体同名异体异名各各不同也。不可胜计。或储会释或不能和会。圣见定虽有由绪。凡见不知由绪者。管见之所致欤。强不可劬劳。于不储和会弥增疑心故也。于此普贤法者以普贤金刚萨埵轨为宗要。是诸流大略一同之习欤。持铃杵既出彼轨欤。可仰信（矣已上）又御口决云。萨埵有四种。一普贤萨埵。二金刚萨埵。三大乐金刚萨埵。四付属萨埵也。此四名通于金刚普贤二菩萨也（云云）私云。大疏高尾口决等出萨埵不同（矣）私云。出普贤仪形不同者。御口云。乘白象而两手作合掌。是华严法花等经所说普贤也。又胎藏八叶中普贤头着五佛宝冠。左手执莲上有剑。三钴柄围绕。右手伸掌屈地水向上也。故秘藏记释此普贤云。白肉色。左手执莲花。上有利剑围绕（文）文殊院普贤头冠无五佛。左手持莲。上有三钴杵。右手伸五指掌面向上也。秘藏记云。肉色。左手莲花在三股跛折罗（文）已上依高尾曼荼罗图像记之。两院尊同二手屈肱也（不乘象也）。
　　召请。大钩召。金萨轨中虽出印言。真言繁广故。可用大钩召印明欤。轨云。则结金刚萨埵大誓真实印并诵密语。请圣众降曼荼罗中（文）私云。大誓印者极喜三摩耶印欤。上文彼印云索多罗大势真实印故。
　　结界。降三世。仪轨云。次应住胜三世忿怒金刚三摩地立印○以印左旋辟除人天诸魔。右旋成结方隅界。即以印加持四处诵密语曰（略抄）私云。印言常降三世大印大咒也。胜三世降三世同异如何。大日经中二尊俱出（矣）可决之（御自笔云）胜三降三之同异古来之沙汰也。广可寻（已上）。
　　本尊加持。根本印言。私云。此印言出于金萨仪轨。名金刚萨埵三摩耶印又功说云。由结此印修行者当住普贤大菩萨三摩地（文）金界轨名普贤三摩耶印言。五秘密轨中名三摩耶印言也。
　　又印言外五钴者。三摩耶会金萨印欤。又常外五钴印欤。言说处何耶（里云御自笔）是普通外五钴印也。别次第可见之。言金刚界十六尊中普贤言也。出十六尊轨（已上）。
　　又印言。胎藏支分生印言也。问。有何故此印言用普贤印明耶（御自笔）是八叶九尊中普贤印言也。出胎藏轨等。岂不用此尊印明耶（已上）。
　　字轮观（如次第）问。石山所出字轮观字义依何说耶（御自笔）。诚不审也。显经中广可勘。华严涅槃经等字义多说之欤（已上）。
　　散念诵。问。此中本尊金萨（云云）本尊与金萨欤。若尔...即本尊普贤明也。金萨明何耶。又本尊即金萨。金普既二尊。何云即金萨耶（御自笔云）本尊与金萨二尊可有之勿论欤。其明名有多数。可任意。打任本尊。..明千反可宜欤。金萨金界羯磨会明若胎萨埵院明可宜欤（已上）。
    赞。又有别赞出仪轨（云云）（别赞打任不可用之）普贤仪轨云。摩诃（引）索（引）佉摩诃（引）啰（引）誐摩诃（引）缚日罗（三合）摩诃（引）驮耶（四）摩诃（引三）枳娘（二合五）耶（五）摩诃（引）羯摩（六）嚩日罗（二合）萨怛缚（二合引）你也（二合）悉地野（二合）冥（七）又功说云。又诵次所陈最胜真实赞。能才称念故速令悉地圆（文）”

具书事

　　金刚顶胜初瑜伽普贤菩萨念诵法经一卷（不空译）。
    普贤菩萨行愿赞（同译）。
　　普贤金刚萨埵瑜伽念诵仪轨（同译）。

　　金刚顶胜初瑜伽经中略出大乐金刚萨埵仪轨。
    普贤延命（又为增益延寿修之）问。延命普贤同异如何。答。御口决云。两法是同法。但本尊异也。依之二尊同用寿命陀罗尼经及轨也（云云）私云。不空轨云。当观.字○成大金刚寿命菩萨（文）（寿命菩萨者延命菩萨也）同轨云。.字是普贤延命种子也（文）故知二尊虽别真言仪轨等同故。一经轨中交译欤。例如彼天台前后两番经虽异两番五时经名揉译为一部欤。问。二尊各别方如何。答。御口决云。论实体则四尊虽同体。约分相则四种自差别。所谓金萨普贤如次智理二身。如先注（矣）延命普贤延命即如次又金萨普贤之所变。本身既理智二体。末身随又应两用（云云）私云。理智各有体用故。开而为四尊。以用归体。唯金普两尊也。合理智而摄一心。而大日一尊也。释论末师释云。四觉圆合唯同一觉（智）四理无差唯是一理（理）理智无二契合心源○不二大乘离言果满故（文）可思之。又理智同众生一心。理心上假立命根云普贤延命。智心上假立命根云延命菩萨。委如先注（矣）（此寄权教之谓驰实教之谈而已）。
　　种子。.不空轨云（如上所引）。
    三形甲胄。金智不空两轨所说印言既甲胄印言故。三形甲胄义自成欤。（御自笔云）三形甲胄事先师僧正聊回私案云。以无常喻箭。显经等说。是防无常箭事不如金刚甲胄。是愚案也（云云）愚老私勘大日经疏第九金刚甲真言句义云。次明甲义。若法是造作故所成。当知但有假名从缘迁变。尚不能自固其性。况能蔽押六尘利箭耶（文）此文令览先师之处颇有感（矣已上）。
　　道场观。普贤延命口决云。须弥山顶有.字。变成七宝殿堂。其中有.字变成八叶莲花。花上有四.字成四大象。象上有.字成千叶花王座。座上有.字成圆净月轮。轮上有.字成八叶莲。莲上有.字变成金刚甲胄。而转成金刚寿命菩萨。着五佛冠。具足二十臂。操持诸印（云云）又云。八叶座上有命字（.也）成五智杵。转成本尊金色之相。具二十臂。执持诸宝（云云）又云。口决云。此尊通身黄金色。着五智宝冠。具足二十臂。而执持十六尊并四摄三摩耶标帜（右方萨王爱喜宝光幢笑钩索。左方法利因语业护牙举锁铃）被殊妙轻衣鬘绦缓带坐千叶宝花。花下有四大白象。其象各向外方立。象顶上有四大天王。向外方立。誓护世界（文）（此金刚智口决云云未审）问。此尊五佛宝冠二十臂等表示如何。答。同口决云。金刚寿命萨埵智身者。五智聚集而大乐金刚萨埵以四波罗蜜十六大菩萨而为二十臂以五分法身而为宝冠。内四摄供养而为禅悦。外供养而为法喜。四摄方便三世诸佛而为毛孔。頞已上过去千佛。心已上现在千佛。心已下未来千佛。以此尊三世常住金刚寿命萨埵智身（云云）。问。大象五千群像表示如何。答。同口决云。四象表生老病死四苦（云云）表示未检之。（御自笔）五千象事或古德义云。仁王经（古译）手持五千剑轮（云云）五千辐轮表摧五千恶也（云云）今五千象可知之（云云已上古德义）问。三世常住金刚寿命义如何。答。此菩萨一身以三世三千佛身成之。三世佛身同在现在一身故云三世常住欤。又十界中常住不灭身是佛界。此菩萨一身即三世佛身故云三世常住。是金刚智口决意不出此欤。问。何故三世诸佛为身十六菩萨等为臂耶。答。御口云。现在悉地中强胜是延命也。悉地中大悉地故。一人力此事难令成就故。聚集多佛多菩萨。而现身成彼悉地也。问。象鼻卷独钴杵事如何。御口决云。独钴须弥山也。无热池边有大象。帝释战修罗时乘彼象。象拔大山打破修军也（云云）意被大誓甲胄降伏天魔恶类成三世常住正觉乘彼象云欤（御自笔）帝释手持一钴。是须弥山。执持习也。依此山王也（云云）。
    召请。结界。本尊加持。正念诵。字轮观散念诵。发遣等。皆以如前延命法（矣）”
　　伴僧（半分念诵半分读经）御口云。念诵明者。.....咒。经者金刚智译寿命经也。此大法故伴僧二十人。前延命非大法故不过六口（矣）”
　　御加持。降三世咒。问。依两轨说者。断天并后命尊也。延命加持不符顺耶。答。御口云。断恶心延善心故。金刚寿命加持尤顺欤。依之述甲胄印意云。为降伏天魔恶类成最正觉故被此大誓甲胄（文）又天摩恶类夺众生报命故。降伏彼魔覆护众生寿命之结护尊故用之。私云。若彼天未蒙降三世苦治。争愿大日令苏生三世常住寿命。恐唯万六千寿极未及常住命。故知断命之苦反延命之因也。例如释论中断根本无明云报恩无尽也。问。延命普贤延命仪形异如何。答。理性院授心抄云普贤延命像者。乘三头象。大象之下有一大金刚轮。金轮下有五千之群像。三臂像白肉色。左五钴铃。右手五峰杵。顶戴五佛之宝冠。千叶白红色莲台座（云云）是最胜...经所说也。普贤延命像（云云）但延命者大安乐不空身菩萨也。不乘象。左铃右杵也。金刚智三藏为延杨贵妃之真身命画金刚寿命菩萨像（云云）其像者口决云。乘四佛像。象之顶上有四天王尊像。二十臂也。十六四摄三昧耶形持之（云云）大略二臂二十臂同象像也（文）秘藏记大乐不空金刚真实菩萨（白肉色。宝冠在五佛。二十手。各持十六四摄三昧)(文）御口决云。大乐不空菩萨是普贤延命也。又故僧正最胜陀罗尼经所说延命彼乘三头象（御自笔）故僧正最胜陀罗尼经二臂乘象像外题。延命像被书之。两尊同体之旨被存之旨（已上）私云。当流习二臂持铃杵之像不乘象。是延命菩萨也。二十臂持十六菩萨四摄标帜无象。即普贤延命也。二菩萨形像两流传相违如何可决之。（御自笔里）流流差别不始于今。何可和会乎。若强欲会者。以故僧正所存可决之欤。如上出之（已上）。
    坛场庄严事。先于御听闻所之间建大坛。大坛左边建护摩坛（近来随便宜或右边建之）次十二天坛。次圣天坛建之。各坛上支分如常木法。但大坛上经箱共安之。又中央火舍不用之。大坛护摩坛之间建七层轮灯燃四十九灯。或说佛前大坛。之间建轮灯（云云）。
　　付此法招魂作委细如秘钞。此事秘事故普通不许之。故今次第不载之。其本说三十卷教王经十四诸经要集第十九有之。

具书事

　　如延命法举。
　　普贤延命菩萨法口决（金智译）。
　　延命菩萨（为增益延寿修之）问。此法生起如何。答。仪轨意云。毗卢遮那如来于色界顶成等正觉。即下须弥顶于金刚宝楼阁依一切如来请欲转法轮时。即入三摩地观见大自在天刚强难化执持邪见非服我寂静大悲之身堪任调伏。即入忿怒三摩地。从胸臆间现出五峰金刚大菩提心。流出四面八臂威德炽盛降三世身。遍礼大日及一切诸佛。唯愿世尊示于我何所作为。佛告降三世。汝今降伏彼难化诸天等令归三宝发菩提心。即伏彼而归三宝。唯大自在天持威德而生拒敌。降三世种种苦治乃至于死。左踏大天右踏天后。于是毗卢遮那佛入大悲愍三摩地已。即说金刚寿命陀罗尼。复入金刚寿命三摩地。乃结印加持彼天王。还复得苏更增寿命。归依诸佛发菩提心。灌顶受记证得八地位（金智寿命念诵法不空寿命经法取意杓之。两轨文言少异义理同。但金智轨不出足踏天后也）御口决云。普通右踏自在左踏后妃。是则定惠相顺故。而今不空轨左踏男。右踏女。此则甚深秘也（云云）。委如寿命经法记之。又金刚萨埵仪轨云胜三世四面八臂。左脚踏摩醯首罗。右踏乌摩（取意）此文同今轨（矣）但降胜同异有论欤。
　　道场观。不空仪轨（护摩法）云。火既炽已。于光焰中观八叶莲花。于花胎中。当观.字。光明晃曜遍照成大金刚寿命菩萨（文）金智轨云。即于火中想八叶莲花。于花胎中想于.阿字。光明遍照成金刚寿命菩萨（文）问。两轨同八叶花台（云云）次第千叶莲台依凭如何。又种子两轨..也。次第或.字也。相违如何（朱加炎点。又别义欤）答。或云。大胜金刚为本（云云）瑜祇经云。身住千叶大白莲花（文）抑此法以大胜金刚为本事如何。私云。理性院口传云。普贤廷命二臂像白内色。左五钴铃。右五峰杵。顶戴五佛之宝冠。千叶白红色莲台座（云云）是最胜陀罗尼经说也（云云）此经说顺当流延命像。恐依此说欤（御自笔）千叶莲座事。觉洞院口决云。千叶莲第二地菩萨所座也。此宗意初地顿极第二地即极满佛也。大胜金刚为本。第二地已上不可有佛也。
　　问。千叶事暂尔也。以此尊为极满佛事如何。答。金刚智口决可见之。五智聚集（云云）。四波罗密十六尊为二十臂（云云）三世诸佛为毛孔（云云）又额心上下为三世三个佛（云云）岂非究极佛哉。问。大胜金刚为本义如何。答。诸佛中以佛顶为最上。顶相胜故也。此尊秘经说可见之。十方净妙国○最尊独无比。大转轮王能摧诸佛顶能摄诸等觉亲近为眷属（文）当尊岂非最胜果满之佛乎。普贤延命金刚智口决也。此尊最甚深秘经诚文也。仍大胜金刚云为本欤。可思之。犹犹可受明师口决而已（已上）次.乘不可得义乘运载为义。从近至远。行延义故为延命种子也。.又本初不生义。生灭是无常。不生不灭即三世常住义故。为金刚寿命种子欤。又大日经云。有情及非情.字第一命（文）故为延命种子欤。问。延命菩萨持铃杵。依凭安在耶（御自笔里书）延命（持铃杵）像出普贤延命经最胜陀罗尼经等也。延命普贤延命。于本身聊虽有萨埵普贤差别是则同体也。延命二臂表普贤延命二十臂初后也。法同法也。只读经有无伴僧等多少差别也。仍二臂延命本说普贤延命经等引之无失也。理性院口传意又同之欤（委奥注之欤）又种子..差别。.加涅槃点证入意也。一往延命.普贤延命.云。再往只一同也。仍.朱加涅槃点此意也（已上御自笔）。
　　召请（大钩召）。结界（降三世）。
　　本尊加持。甲胄印。寿命言。
　　结胄印。被甲言。御口云。结胄时结处肩已下各左右结。但先右后左。一处各三结一咒也。无舞仪合掌等欤。又印相表示等如寿命经法时记之。不空仪轨云。次结金刚寿命加持甲胄密印各以二手作金刚拳。以进力右押左。相钩安于顶上。即诵寿命真言七返（上文云。金刚寿命真言曰。唵缚曰罗(二合)喻矖娑缚(二合)贺）金智轨云。复想金刚萨埵菩萨相好。即结金刚寿命陀罗尼印（不空轨云。金刚寿命加持甲胄密印）二手金刚拳。以头指右押左相钩安于顶上。即诵金刚寿命陀罗尼七遍安于额上。分手系顶后直舒一指。遍身施转如环甲胄势（不空轨云。直舒进力旋转如环○）甲胄真言曰（不空轨云。护身被甲真言）唵砧（谪簪反）嚩日啰（二合）欲。由加持此印故。获得金刚不坏。离诸灾横。见者欢喜生恭敬（文）私云。不空轨中结处悉举之。但聊违次第结处。又终作垂带势。又寿命陀罗尼者。次第中初明也。两轨俱有之。轨中说功云。受持念诵每日各三时别千遍。过去所有恶业因缘短命夭寿。由持此陀罗尼故。信心清净业障销灭。更增寿命（文）。问。第三度本尊加持何故不举大日耶（御自笔云）大日及加用诸尊或初度或第三度本尊加持举之也。今不举大日者且略之也。尤可加用也。
　　散念诵。本尊二种欤。但寿命真言千反。
　　执金刚真言。金智寿命经出。吽吽尸弃（一）萨嚩诃。
　　四天王。又同经出。寿命法载之。
　　读经。金智译寿命经也。
　　四种法作坛事。不空轨云。若作息灾延命法者。面向北座。当作圆坛。诸圣众悉皆白色身。著白衣供养白食。诸供养具一切皆白色。烧沉香。若作增益富饶法者。面向东座。身及圣尊及身衣服并及供养食果器物一切黄色。烧白檀香。若作调伏法者。面向南坐。身及本尊衣服供具一切尽皆深青黑色。烧安息香。若作敬爱法者。面向西座。身及本尊衣服供具一切尽皆赤色。烧苏合等香（文）。

具书事

　　佛说金刚寿命陀罗尼经（金刚智译）。
　　金刚寿命陀罗尼念诵法（金刚智与不空译）。
　　金刚寿命陀罗尼经法（不空译）。
　　弘长二年二月六日奉传受已上三尊。同十日记御口决毕。愿以三尊秘决之抄记必得三世常住之寿命（而已）。
金刚佛子赖瑜

　　地藏。御口云。此尊为灭罪福德菩提修之。地藏仪轨（不空）云。若欲供养者。安置菩萨像。向面西持诵。烧香散时花供养慈悲尊及无量寿佛。现世得福利后世生极乐。持念心咒者受人供无罪。诵持神咒者具足轮王宝。常见地藏者。不受定业报。常闻地藏者不得百病。然诵根本印者速得无上道。一切佛菩萨常当来守护随意奉事。诵持神咒者摧伏诸魔军。供养地藏者成就一切愿。不简净不净。当念一切时。当获得安稳。当念急难中。消除诸障难（文）私云。准此文者。兼除病所望等欤。凡厥鹫岭月隐一伏如驰龙。花云暗三会犹遥。佛前佛后之昨今。浊恶浊世之人天。若非地藏方便之力。争有我等得脱之期。因兹如来殷勤之付属独胜他。众生济度之利益偏被自。故本愿经下云。现在未来天人众。吾今殷勤付属汝。以大神通方便力勿令堕诸恶趣（文）本师付属既不误。末代男女谁绝望（矣）且释名者。地生万物。藏收众宝。此菩萨以福智二德施于众生似彼故云尔欤。若约法者。地者菩提心大地。藏者无尽庄严藏也。此菩萨为浊世导师。而观知一切众生无尽庄严恒沙已有令彼开发。故云地藏也（已上愚案也。勿为指南矣）问。地藏有几种耶。答。御口云。小野僧正记中。出六地藏种子。
    问。.三形别未见经轨本说（矣）（云云）。
　　种子。.御口云。疏中.三业因也。（云云）此尊化众生令生三业菩提故。以.为种子欤（非师传也）。
　　三形幢。御口云。地藏南方幢菩萨是一尊故用幢欤（里云）。私云。大师胎藏次第地藏旗（文）又地藏有胜军地藏故。以幢为三形欤。问。地藏大悲菩萨怜愍一切众生。而军旗征伐怨敌之器相也。何为地藏三形耶。答。大悲有降伏用。释尊举一指降魔。即万行精进力也。不空伏醉象忽入慈心定。可思之（已上里）。
　　道场观。不空仪轨云。若复有人欲供养者。当画地藏菩萨像。内秘菩萨行外现比丘。左手持宝珠。右手执持锡杖安住千叶青莲花。东北方画观自在菩萨。东南方画势至菩萨。西南方画金刚手菩萨。西北方画文殊童子。四大菩萨各卒眷属。本师无量寿佛最后慈悲身体围绕（文）又无畏轨云说画像法。作声闻形像者。着袈裟端覆左肩。左手持盈花形。右手施无畏。令坐莲花。后作居坐大士像。顶着天冠。着袈裟。左手持莲花茎。右手如先令安座九品莲台（文）私云。形像依后轨初说与初轨说欤。两臂中左手依初轨。右手依后轨欤。秘藏记云。地藏菩萨白肉色。左手执莲花。上幢幡右手持宝珠（文）次第三形注莲花上有幢者。顺此记文欤。高尾曼荼罗地藏院地藏菩萨两手持物如记。右手当心。掌仰上在一圆珠也。此像头着天冠。如常菩萨形。非沙门形也。同无畏轨后说也（里云）大疏第五云。次于北方画地藏菩萨。于种种间饰杂宝庄严地上。以金银颇胝水精四宝为莲花座。令穷极巧丽。其菩萨在花台上。光焰周遍其身如在胎藏。故云处于焰胎也。此圣者主持宝王心地性中性起功德无边宝藏故。其幖帜以一切珍奇杂宝绮错庄严也（文）（已上里书）问。现比丘形有何故耶。答。御口云。初出现娑婆世界时示此形也。是即令此界众生出离之表示也。出家形是出三界相故，问。莲花上幢方如何。答。高尾曼荼罗图云。<PIC>T79024301.GIF</PIC>
    召请（大钩召）。无畏轨云。次请印二羽三补吒进力来去（文）三补吒先虚心合掌也。明不出之。
    结界。军荼利。宝部金。又马头（莲花部台）御口云。军荼利根本印。两手各以大押小甲。余三指离立如三钴交腕。顺逆各三转。明各一反。大小二咒中随意用之。小咒。.......
　　本尊加持。御口云。两种印言俱出于胎藏也（但后印本次第用钵印。今印作内缚颈次第印也）问。两印表示如何。答。初印御口云。二中离立是表黑白二幢也。地狱中众生恶增时现黑幡。善增时现白幡。彼众生善恶增者依殁后追善也。又义云。二幡福智二严也。从彼二幡出生福智受与众生欤。
　　字轮观（五大）散念诵。问。何故用宝生言耶。答。地藏南方四亲近中幢菩萨。宝部尊故用部主言也。问。仪轨中云本师无量寿佛（文）何违此文耶。又宝部尊义用宝生者。可用幢菩萨言（里云御自笔）地藏金界宝部胎界莲花部也。今付宝部用宝生也。若付莲部时可用阿弥陀（云云）问。尔者印言不用幢菩萨。二种共用胎藏乎。答。印言等且付仪轨用之欤（已上）。
　　赞（四智）问。别赞（如何）。
　　礼佛。御口云。梵号中..地..藏也。
　　发遣。御口云。用通发遣印言。无畏轨云。以观手禅进弹（文）（御自笔云）此印即通拨遣也（云云）。
　　印言事。不空轨云。尔时地藏菩萨即说心咒曰。<曩莫三曼多没驮喃诃诃诃索怛拏娑嚩（二合）诃。次说印相。外缚二风如宝形。二空并立。地水四指散立。才说此咒已。十方一切佛菩萨皆悉欢喜当作证明。于时地藏菩萨白世尊言。若有一切众生诵持此心咒堕三涂。我誓不得大日普贤位。是神咒一切如来智慧。无量菩萨慈悲心。若有人结诵。一切所作皆得成就。更无过者（文）又云。若有人每日诵此心咒三百五遍。其人临命终时见地藏菩萨往生安乐国。复每日平旦日午日没三时。洗浴别着一具净衣。即诵此咒一千反。现生具足七宝（文）无畏轨云。尔时地藏菩萨○有空中示现无量神通。以神口说咒曰。唵阎摩他阎摩你俱苾俱苾三曼多娑嚩贺。
　　次说心咒。唵炎曼他娑嚩诃。
　　次说心中心咒。唵砥呬（二合）。
　　又此轨中护摩相应物事委细说之。检可见。
　　尊像功德事。不空轨云。若复有人常见此菩萨面。决定罪障皆悉除灭（文）又云。或复住于善心作塔及佛像恭敬供养。速成无上道。如是等善根不具足者。不至佛道。若欲至佛道。安住于忏悔法称念地藏菩萨恒沙万德。速得无上正等菩提（文）十轮经云。假使有人于其弥勒及妙吉祥观自在普贤之类而为上首兢河沙等诸大菩萨摩诃萨所于百劫中至心归依称名念诵礼拜供养求诸所愿。不如有一人于一食间（乃至）礼拜供养地藏菩萨（文）（又本愿经中举多种功德检可见）。

具书事

　　地藏菩萨仪轨（输婆迦罗译）。
　　金刚顶地藏菩萨念诵法品一卷（不空译）。
　　地藏菩萨本愿经三卷。
　　弘长二年二月十一日于报恩院奉传受。同十二日记。御口决传受同先同十四日记之。
    此尊目录中虽弥勒次列之为调卷前后之。

薄草子口决第十二

诸菩萨下

　　弥勒（御口云。为灭罪修之）。
　　大疏第一云。慈氏菩萨者。谓佛四无量心今以慈为称首。此慈从如来种姓中生。能令一切世间不断佛家故云慈氏（文）大师释云。弥勒菩萨三摩地门所谓大慈三昧一切如来大慈无量悉名弥勒（文略抄）御口云。弥勒因菩萨大金刚轮小金刚轮转法轮是一体也。故成就院宽助僧正欣求都率。而最后终焉时。结诵小金刚轮印言（云云）可思之。
　　种子。.御口云。浅略义.字菩提心为因义。弥勒为释迦补处。又示因义。又西方四菩萨中因菩萨故。深秘义大日弥勒一体故。用大日种子。三形塔印无所不至又可思之。私云。三种真言中第三明初.字为种子欤。大日经疏第十释彼真言云。然此真言以.字为体。即是本不生义。生者生老病死一切流转之法。彼即体常自不生。是阿字义也○又能知法体不生故。达鉴群机一切心性无所不了现觉。随彼所应得者而成就之。即是慈中之上。遍施众生无有穷尽也（文）依此释则知阿字不生义故。达众生心性。达心性故。随应度者而令成就之。是慈也。故知.字即慈本故为种子也。
　　道场观。慈氏仪轨上（五大观品无畏释）云。漫拏攞大圆明内更观九圆明。八金刚界道其中圆明慈氏菩萨白肉色。头戴五智如来冠。左手执红莲花。于莲花上画法界塔印。右手大母指押火轮甲上。余指散舒微屈风幢。种种宝光于宝莲花上。半跏而坐。种种璎珞天衣白带镮钏庄严。于八圆明中安四智三摩耶等。下曼荼罗中一一分别（文）又同上卷（真言品）云。观遏字变成法界塔。在于圆明中又转变塔成慈氏本尊身。即此尊身即是俞誐者身。是故三密转成三身。故以心量心以心观心。如实知自心。即是母地心。初发心时便成正觉。此心发时便成普贤色身三昧耶身（文）又下卷（画像品）云。其画像中心画大圆明。更分为菩萨。中心五圆四隅四半月。圆明中间。用十二金刚界道。金刚顶上安率都（二合）婆法界印。中心置本尊慈氏菩萨。首戴五如来冠。左手持莲花。花上置法界塔印。右手作说法印。结跏趺坐。左圆业波罗蜜。右圆宝波罗蜜。前圆法波罗蜜。后圆金刚波罗蜜。东北半月花菩萨。东南半月灯菩萨。西南半月涂菩萨。西北半月烧菩萨。又圆下左边半月降三世。右边三角不动尊。两边各三个首陀会童子（取意）私云。依此等文作此观欤。种子三形约真言本文。尊形依画像密说欤。若观色相庄严可依五大观本欤。又眷属围绕委观之。可依画像品欤。问。别次第观违今观事如何。答。广略随宜欤。又别次第中尊依五大观品说。围绕眷属依曼荼罗品说欤。今私眷属围绕依画像品。是又略仪故。高尾曼荼罗八叶弥勒顶上安塔。左手执莲花。上在军持。右手屈肱。掌面向外伸诸指也。秘藏记云。白肉色。右手执莲花。上在鍕持瓶（文）。问。头上佛与塔相违如何。答（云云）。御口云。演密抄云。观音指佛师。现在故。弥勒持塔师。灭度故（文）依此释者。弥勒可戴塔欤。观音弥勒俱戴本师也。意云。弥陀现在故戴佛也。释迦入灭故戴塔也（为言）。
　　召请（大钩召）。仪轨中出别印言。二手金拳各伸风交腕三召之。明曰。邬𤙖（二合）[正*伐][白*左]啷（二合引）俱舍[白*左]（更请入道场请住两种印言有之）仍印言多故用大钩召印言欤。
　　结界。不动。又可用降三世欤。仪轨中辨事印言用之故。随又别御次第散念诵用不降二尊言。可思之（又御口意无能胜欤）。
　　本尊加持。初印言。御口云。印名宝瓶印。言梵名加种子也。...梵名.种子故。又云。口传用无所不至印最秘说也。御口云。虚合二风两[/卽]屈拄二空头也（云云）私云。别次第二风作宝形（云云）是则塔印异说欤。此两印俱表弥勒三形欤。塔瓶同彼尊三形故依之。仪轨中莲花上安塔。高尾曼荼罗莲花上军持。可思之（里云。御自笔云。报僧御笔也）印塔轮宝瓶三种也。但轮瓶同体异名也。菩提心义第五云。大方广庄严经。释迦成道欲转法轮时。有菩萨名转法轮。即以轮宝奉献世尊。世尊受之持转法轮。其轮唯一自具八轮。以标一实佛智具八法身。是大日尊正法轮身（云云）大藏严经第十一云（大略如上。但轮有千幅）（云云）普曜经第七劝助记法品第二十三云。发意转法轮菩萨○叉手帐此金色香水。满瓶弘逝洗浴净心众垢无遗。于时世尊则转法轮而劝助之○（云云）此经大庄严经同本异译也。而庄严经说轮。普曜经说瓶。今弥勒轮瓶以之可思欤（已上）又御口云。用塔印最秘说者。习弥勒大日无二一体为当尊秘事也。
　　种子。.又同也（云云）私云。于二尊一体传可有四种不二。谓依报不二正报不二依正不二是生佛不二也。初依报不二者。密严院式云。抑此天者（都率天也）若就浅略者。应化等流之净刹。若依深秘者。净妙法身之佛土也。能居慈尊称之毗卢遮那。处住足天（知足天也）岂非法身净土。密印所标秘趣可知（文）（私云密印者今塔印欤。此文通正报不二深义。更问）次正报不二者。仪轨下云。灌顶说法悟无生。慈氏大日同一体。毗噜左那即慈氏。一生菩萨即愈誐。自心即是母地心。母地即是慈氏尊。三种无二元一体。是故我求如实智（文）（私云。此中一生菩萨者弥勒也。此文通本尊行者不二也。菩提心者即行者自心故）次依正不二者。谓此塔印是大日慈氏依报五轮也（都率密严）又正依五轮也（大日慈氏）故知依报轮圆之法界能住所住瑜伽之佛体也。依之密严院塔释云。举十德中或十方净土入塔中。或三世佛陀摄一塔。故依之塔印秘事者。或习三形。或习尊形。或习依正不二。此等习经印形悉有之。甚深甚深更问。甚深哉。双圆性海谈四曼自性。尊高哉。重如月殿说三密自乐。委细在口传。不能缕记而已。次本尊行者不二者。既上所引轨中。三种无二一体（文）三种者大日慈氏行者也。又同轨上（五大观）云。若为欲现世不舍色身速证慈氏宫同会说法得大悉地者。必依此愈誐念诵。必获无上大悉地。顶上观三角智火遍身烧尽五蕴皆空。唯有空寂从中观金刚座。要下金刚轮（有真言）金刚轮上观水轮。形如满月（有言）又水轮上当心上想火轮。三角赤色（有言）又于肩上观半月。状若黑风（有言）又于顶上观欠字为虚空具。一切色（有言）以五智轮严身。普通真言一切佛心印加持五处。即成金刚不坏无漏智清净法身（略抄）私云。今此五大严身观者。以本尊五大庄严行者身心也。谓.字不生种子落地轮。则待水土缘始芽故有水轮。虽有水土缘不遇燸气不生根茎等。必待日轮燸气。得具根茎叶。故有火轮。虽有水土燸缘不增长。必待风力得生长。故有风轮。虽有水土风。皆悉坚实。何能生物。故最上有虚空也。行者手结印。口诵明。意作五大观。时转凡夫三业。而成本尊三种无二元一体即此意欤（五大严身义依秘藏记意）（御自笔）五轮严身四种不二之义非啻一尊之肝要。为三密之心符。深专地虑之恳念可作云空之览。而已（已上）。
     又印言（台藏八叶印言）疏第十七云（八印品）第八印合掌（掌心相到）已先左转（右覆左仰）次右转（左覆右仰）即是也。此是迅疾持印。谓如来秘密神通之力。加持迅疾之义也（略抄）御口决云。合掌者合掌也。顺逆各三转。明各一反。合六反欤。又疏曰。瑜伽谓诸佛瑜伽也。摩诃瑜祇你此真言主。住大瑜伽也。未得瑜伽令得之。谓能授与修行者愿。于瑜伽而得自在也。瑜艺诜伐哩欠空也。阇哩生也。谓空生也。迦是作也。作此生等于空也。
　　鸡莎诃（文）问。疏云。第七西北弥勒菩萨。第八东北观自在菩萨（文）此释八印中第七法住为弥勒印言。第八迅疾持印言为观音印言见。仍违本说用此印言耶。答。御记不自由。别次第并延命院胎藏次第此印言用弥勒也。故胎藏迅疾持弥勒（文）凡八印配八叶尊事。疏与延命院次第文殊弥勒观音三菩萨配当相违。可决之（里云）本文师传相违时一向付师传。小野之习也。先先如言之（已上里）。
    又印言（胎藏如来身会印言）此印言慈氏仪轨中出轨上（真言品云）慈氏菩萨住发生普遍大悲心三昧耶。真言曰○（如次第）其心手印相。以智定二手虚心合掌。以二风轮屈二火轮下。余如依旧。以印加持五处。即成慈氏菩萨真身（文）。私云。前两说中当宝瓶印欤。疏第十云。时弥勒菩萨住于普遍大慈发生三昧。自心说者普。谓平等。遍满一切法界也。称于法界而生大慈能遍与一切众生正法之乐。是彼所入门也○阿誓单阇耶（此谓无能胜也。阇耶是胜。阿是无）萨嚩萨埵（一切众生也）阿奢也（心性也。谓彼先世所习行诸根性欲奴竭多（知也。谓能了知众生诸根性行）○若有众生能通达受持读诵此法。行者不久即同弥勒之行也（文）（大师云大慈三昧以与乐。为宗文）大师释此真言云。若诵此一真言。则为持入弥勒所证所说一切法。即不经三大劫一生成佛。常途说云。弥勒菩萨位居十地当来成佛。如此之说所谓未了之言（文）又云。大慈三昧亦是大日如来四行之一也（文）私云。既云四行随一。定知大日弥勒一体也。疏云。四佛四菩萨是醍醐果德无浅深故（云云）又仪轨云。.字变成塔变成慈氏身。此身即行者身。故三密转成三身。以观心如实知自心。即是菩提心（取意）此中有味。深思当见。真言教意以如实知自心为宗。故大日经中说。云何菩提。谓如实知自心（云云）大师得此文而释谓如实知自心此是一句含无量义竖显十重之浅深横示尘数之广多（云云）实如实知自心虽通十住心。且大师约观音所证而第八住心立如实知自心之称。无畏据弥勒所证示如实知自心之义。谓慈氏三乘初观音一乘初也。各举初显后。两祖举二途二尊成一揆也。然如实知自心是三乘一乘各谓名我。实寻实原源唯真言谈也。三种无二一体轨文良有以也。又轨中更有印言。上卷（真言品）云。以昧怛（二合）唎也菩萨法界印加持本尊及己身五处。便成慈氏真体（文）。
　　法界印。二手内缚二中伸立。一寸半许离二风。着二火背。以二大捻二火上[/卽]。开二大来去（取意）。
　　又法界印。如前印。二风相背屈。二空并押火中文。火开离如先风幢来去（取意）（此印二风不审）真言。纳[牟*古]（引）𡃤怛曩（二合）怛罗（二合）夜（引）耶（一）纳莫婀哩（二合引）也𨀳卢吉底湿𨀳（二合）罗（上引）耶（二）母（引）地萨怛𨀳（二合引）耶（三）莽贺萨怛𨀳（二合引）耶（四）莽贺迦（上）噜顾迦（上引）耶（五）怛湿他（六）邬𤙖（二合）妹怛利（二合）妹怛罗（二合）莽曩洗（八）妹怛罗（二合）糁婆（上）𡲭（九）妹怛噜（二合）纳婆𡲭（二合上）莽贺糁也萨𨀳（二合）贺（上）。上件真言两印用之（云云）。
    正念诵。大悲三昧咒。
　　字轮观（五大）私云。此法五大观专相顺欤。仪轨中有五大观品。又三形既塔婆故。
　　散念诵。别次第云。佛眼。大日。本尊。
　　四波罗蜜。不动。降三世。大金。一字。
　　私云。本尊正念诵咒欤。四波罗蜜者羯磨三摩中何咒耶（御自笔）可用羯磨咒。诸尊通例也（已上）。
　　礼佛。御口云。梵号............。汉号南无弥勒菩萨。
　　赞（四智）轨说同如意轮。问。何故二尊赞同耶。答。御口云。三井流如意轮弥勒同体习之。圆满院僧正云。弥勒轨中。大慈大悲如胶漆（云云）是则观音弥勒同体义润色也（云云）此义实神妙（矣）私云。四行菩萨中约弥勒观音二尊见如实知自心之义。成二尊一体义欤。所谓观音大悲开示众生之佛性而拔其苦厄。弥勒大慈观知众生之心性而与正法乐也。此慈悲者怜愍心彻骨髓令度脱无余众生之苦成就无尽法界之乐心也。此心即如实知自心故。依之轨云。自心即是母地心。母地即是慈氏尊（文）又弥勒三昧轨云。大慈心三昧耶。疏云大悲发生三昧。是则慈悲如胶漆故。
　　真言功能事（大悲三昧咒）仪轨下云。此法不可思议力如如意宝虽无所言随所愿处必不违愿。此如来法印亦复如是。虽无言无相。作一切法必得成就（文）又云。若持真言者。若见闻觉知者。乃至供养亲近承事伴侣等者。即同供养一切诸佛及贤圣（文）。
　　尊功德事。上生经云。若有欲生兜率天者。当作是观系念思惟念兜率陀天持佛禁戒。一日至七日思惟十善行十善道。以此功德回向愿生弥勒前者。当作是观。作是观者。若见一天人民见一莲花。若一念项称弥勒名。此人除却千二百劫生死之罪。恒闻弥勒名合掌恭敬。此人除却五十亿劫生死之罪。若有敬礼弥勒者。除劫百亿劫生死之罪。设不生天未来世中龙华菩提树下亦得值遇发无上道心（文）。

具书事

　　慈氏菩萨略修愈誐念诵法上下（无畏译）。
　　佛说观弥勒菩萨上生兜率陀天经。
　　佛说弥勒下生经（鸠摩罗什译）。
　　传受同前同十三日记之了。
    抑虽诸佛悲愿无浅深十方刹土无优劣。大师门弟者专刹中心于都率云遂上生于内院者欤。依之密严禅议言高祖既住末资盖愿（云云）此言铭肝而已。但如予愚钝类忝虽信仰大日余辉。犹难显质多之花台屡虽传高祖遗风。又难攀都率之云阁。仍所欣是遂顺次往生于九品期见佛闻法于三会而已。

金刚佛子赖瑜敬白

　　势至（御口云。为灭罪修之）问。大势至名义如何。答。观经云。疏第十云。得大势亦入此三昧与观音同。由是彼眷属故。髯髯（是生义。所以有二重者。上是烦恼障生。次是所知障生。入阿字门。即是二生举体皆不生也。上有点。是大空义。谓除二障得大空生也）婆（入）字是真言种子之体。娑是不动义。不动住动之法即有生灭。凡物有生灭者。即有住动之相。故经云。动不动法皆是不安之相。傍加二点同于涅槃。即是坚住义。已离二障同于大空。坚住此位如诸佛住。即是大势位也。如世人有大官位多诸财力威伏多人名为有势之人。此势即是位也。言度二生同于佛生即是如来之位。得此大位。大势故名得大势也（文里书）疏第五云。得大势尊如世国王大臣威势自在名为大势。言此圣者以至得如是大悲自在之位故。以为名。所以持未敷莲者。如毗卢遮那实智花台既成果已复持如是种子普散一切众生心水中更生未敷莲花。此尊迹同是处。亦能普护一切众生潜萠之善。使不败伤念念增长。即是莲花部持明王也（已上里里云。御自笔云）宝积经云（无量寿经欤）以智惠光。普照一切。令离三途。得无上力。故此菩萨。名大势至（文）又思益经云。我之投足处。振动三千界。及魔宫殿故。名得大势至（文）（已上两文以。或抄出之未检正文也已上）。
　　种子。.疏云。娑（入）字是真言种子之体（文）御口决云。观音势至是阿弥陀大定大悲德。观音种子加摩多表大定义欤。
　　三形。未敷莲。御口云。如观音表众生本有心莲也。
　　道场观。问。今此观想依何经轨耶（御自笔云）答。此道场观依七集注之欤。七集云。图肉色。左手持莲花。右手当胸屈地水火三指。坐亦莲花（云云）又摄无碍经出之。大略如前（已上）。
　　印。未敷莲。御口云。莲合二中端少开。
　　言。...三字义疏释如上所引。
　　正念诵（本尊咒）散念诵。别次第云。佛眼。大日。圣观音。本尊。白衣。马头。一字（云云）。御口云。圣观音用不任意。诸观音中不用有之又大金可有之。
　　召请。结界。发遣。准诸观音用之。
    劝请。本尊圣者大势至。莲华部中诸圣众。
    礼佛。南无大势至菩萨。
    随求。御口云。为灭罪蛇毒修之。分经中分明（矣）理性院口传云。息（灾）增益敬爱三种修之。又灭罪产生修之。仁和寺等为灭罪产生修之（云云）（御自笔云）（产生事劝请集注之上勿论也。可用之）又理性院口传云。圆光院圣灵之御追善一周忌之内百个日遍智院义范僧都被修此法（云云）。敬爱着赤色净衣（云云）不空仪轨陀罗尼汉注云。归命本觉心法身。常住妙法心莲台。本来庄严三身德。三十七尊住心城。普门尘数诸三昧。远离因果法然具。无边德海本圆满。还我顶礼心诸佛（文）。御口决云。相承传云。此颂不空常言也。初三句约胎藏诸尊。次一句约金界诸尊。次三句举两部眷属诸尊。后一句归敬两部王数刹尘诸尊之义也（云云）（意云。大日经字印形云三身。故云三身德。金刚顶经说三十七尊故）私云。解云。初七句所归为本。后一句能归为宗。初中初一句总标。中间五句别释。后一句总结也。总标中本觉者智（金刚）心者一心（不二）法身者理（胎藏）别释中先胎后金。各有本末主伴。胎中妙法者。中胎法身八叶八法身九尊云妙法。法者法身义也。此九尊居众生身中八叶心莲。故云住心莲台也。次句举伴。第一重已下三重曼荼罗身故云三身德也。金中三十七尊者。五智此五智在众生心月轮故云住心城也。普门三昧者。五部各有十不可说微尘数眷属故云尘数等也。此两部心王心数诸尊法佛法尔四曼性佛性然三密故。上云本来今云法然具也。次无边德海本圆满理智一心本具轮圆义总结也。终句中我者能归行者。心者不二一心。诸佛者理智两部佛陀也。问。归命顶礼再用有何故耶。答。归命约意归。顶礼约身敬也。
　　问。七句一句俱有能所。何上云所归下云能归耶。答。虽俱有为本义异故。例如虽金胎各有莲月为宗异（矣）又义云。理智不二中不二佛殊胜故再归敬欤。心诸佛者不二心诸佛也。释论云。言诸佛者。即是不二（文）问。归敬中意业礼为胜。身业礼为劣。依之小乘经中云。稽首去来现在诸佛归命释迦牟尼佛（文）（香象释云。意业胜故释迦云归命也）若尔不二诸佛何以身业致敬耶。答。稽首顶礼意异故通法释云。顶局一身礼通三业（文）礼既通三业。不二佛胜故以三业礼欤。此文至要故。不恐繁文委注。披览人勿嘲哢（矣）（里云御自笔云）礼法力显密释繁多欤。然而就此颂被述义尤至要也。不空三藏行住坐卧以此偈为口实。两国末资岂不一揆哉（已上御自笔）。
     问。随求字义如何（此仪轨颇伪书也）答。随求仪轨（不空）云。是真言是为无数亿恒河沙诸佛智根本。无量诸佛是真言。出生。佛之妙道由持是真言故。三世诸佛经无数万亿劫毗卢遮那如来自法界智中尽无数劫求得。由是名随求即得真言（文）疑云。下文云。若人须臾得闻此真言。千劫已来积造三业重障。应受种种生死地狱饿鬼畜生。不更重受即得往生。或得波罗门家生。或得大刹利种家生。乃至到菩提道场最胜之处。皆由赞美是真实功德。如是以此因缘名随求即得真言（略抄）此文意众生愿望随求即得此名（见）相违如何。答。立名甚深而或约诸佛求得此咒。或约众生愿望求得之文义含之何失（矣）。问。作坛法如何。答。同轨云。作坛法者如法花仪轨更不说（文）。
　　种子。.御口云。梵名中取初字为种子也。
　　道场观。问。今此观本说何经轨耶。答。不空所译经轨中不见欤。秘藏记云。大随求菩萨深黄之色。并有八臂左上手莲花上在金轮光炎。次手梵箧。次手宝幢。次手索。右上手五股跋折罗。次手镑鉾。次手宝剑。次手钺斧钩（文）私云。次第戟鉾也。记中镑鉾者同者欤。字误欤。高尾曼荼罗图像彼中持三戟鉾。又曼荼罗八臂持物同之。顶上戴佛（矣）又金轮八辐轮也。宝幢·戟鉾·钺斧出图（矣）（里书御自笔）镑（玉篇云。普炮切削也文）鉾戟鉾（同物欤已上）问。今此菩萨何菩萨耶。答。理性院习云。随求者观音别名也（云云）私云。胎藏曼荼罗中莲花部观音院菩萨也。虽莲花部尊非直观音。二菩萨俱在彼院故。
　　召请（大钩召）。结界（无能胜）（御自笔印。内缚竖二中指头相跓。明如前出孔雀明王仪轨已上）。
　　印。御口云。二手作拳各伸风。左安腰。右印逆顺各三转为结界。明各三反（此印出金界中）或右手风空捻火屈入掌。左手伸掌向外（出胎）。
    言（御自笔云）唵呼噜呼噜诜荼利摩登拟莎呵。（里书云）问。大日经疏中无能胜释迦眷属（云云）。既羯磨部尊欤。而随求菩萨胎藏中莲花部尊也。若尔相违如何。随求经云。无能胜大明王大随求陀罗尼（云云已上）。
　　赞（四智）。问。别赞如何。
    本尊加持（梵箧印如常）真言。此明经及轨中俱出之。不空经名一切如来随心真言。同轨名心中真言。同轨名心中真言。神咒经名心中心。文句异不空经轨明。不空仪轨云。心中真言曰。唵（引）跋罗跋罗三（去）跋罗三跋罗（如来智心利益众生）印捺哩（二合）野尾式驮𩕳吽（引）吽噜噜左黎（引）（心佛及众生是三无差别）娑婆（二合）贺（引）（成就）又说功云。若人须臾得闻此真言。千劫已来积造恶业重障。应受种种生死地狱饿鬼畜生○乃至蚁子之身。不更重受。即得转生诸佛如来一生补处菩萨同会处生（文）。
　　八印。师传云。振铃次用之。御口云。此说虽为师传。振铃次不用之。本尊加持时用之。但第三度本尊加持处欤。问。本尊加持印言八印中第八印言也。再用此印欤。如何又必可用此八种印言欤如何（御自笔）。本尊加持二个度第八印言用之。第三度（若初度）八印共用之。仍第八印言三度用之也。此八印言必可用之。但八印并用之时。略真言用之。本尊加持第八许用之。...言也。
　　第一印言。印出印相布观问（内五右印）彼云。如五智杵形是名嚩曰罗（文）言大陀罗尼出经轨中（矣）。
　　第二印言。印观云。犹如用斧形。是名跛啰戒（文）印相如次第。言出经及轨。经名一切佛心真言（或本一切如来心文）轨号心佛心真言。轨云。唵○设帝（毗卢遮那如来九会世界）钵罗○母你（三十七尊）尾母𩕳左隶（三十七尊一切智）左攞○誐帝（贤劫十六尊）胃地〃〃（度众生）胃驮耶〃〃〃（施众生智惠）没地哩〃〃〃（施众生良药）萨嚩○蘖多（施众生生珍宝饮食）纥哩○莎嚩贺（众生安乐）。
　　第三印言。印观云。似如盘索形。是名跛奢印（文）。印相如次第言经轨俱名一切佛心印（经异本云。一切如来心印）轨云。唵○嚩底（三世诸佛）嚩曰啰○母捺啰（一切智印成就六波罗密）地瑟姹○娑婆贺（一切诸法灵验现前成就）。
　　第四印言。印观云。次以金刚缚屈二火中[/卽] 。以头戚相拄。以二空并押。是渴誐印（文）（此印相违次第印形仍委引之）言经轨同名灌顶真言（经异本云。一切如来金刚被甲真言也）轨云。唵○母𩕳（一切如来皆集会）母𩕳嚩㘑（流出智水）阿○睹𤚥（一切如来舒金色臂）萨嚩○蘖他（智水灌顶）萨缚○鼻晒罽（洗百六十心烦恼所知障）摩贺○迦缚左（永断生死一切苦）母捺啰带（入我我入）萨嚩○娑婆贺（等同如来遍法界身）。
　　第五印。印观云。次以止观羽十度交初分。合成轮叉形。名大威德转。即是斫羯罗（文）（此印。又违次第文）言虽名一切如来灌顶真言。轨又别译经名灌顶印真言。唵○嚩㘑（诸佛集会流出智水摩顶护念成就）嚩啰〃〃（成就菩萨）钵啰○尾秫弟（成就正觉）吽（断众生烦恼障）吽（断众生所知障）发吒○娑婆贺（自他涅槃成就）。
　　第六印言。印观云。犹如三戟形。是底里戎罗（文）（印相如次第）言经名一切如来结界真言。轨并别译经名结界真言唵○枳𩕳（成火炎）蘖婆○洒抳（成铁墙垣铁罗纲）吽（辟除鬼神）吽（杀害皆悉鬼神）发吒发吒（一切鬼神皆悉成就微尘又不生）娑婆贺（成就）。
　　第七印言。印观云。是进多么抳（文）（印相如次第）言经名一切如来心中心真言。轨名佛心真言（别译同之）唵尾摩黎（遍法界如来智）惹野○发吒（三界众生皆有佛性成就）娑婆贺（成就）<。
　　第八印言。印观云。次以止观羽反覆面相合。想如持梵箧。摩诃尾你也驮啰抳印相（文）（次第不举印相故引之）言如前引注（矣）又观门云。次第面轮结想同于本尊八臂幖帜相不解大指印（文）又观门布字并十大印别说之。
　　八印略真言（小野说）御口云。又说一一结前印用此言也。此言皆彼金刚钺斧等三形梵名也（云云）。前所引观门中梵名同之。
    正念诵（随心咒）散念诵（本尊八种中第八言千反）字轮观（五大）拨遣（通印言）。
　　陀罗尼功事。仪轨云。若有人才听是真言题名。若诵题名人亲近。若诵题名人。一处住。是人一切天魔恶鬼一切善神王皆来守护。食五辛鱼完亦淫姊妹若一切女人畜生女。诸毗那夜迦不能为障碍。皆随昼夜守护。除灾难令得安稳。何况自诵若具足诵。一切重罪悉消灭得无量福德。死必生极乐世界。但虽作极重罪不随地狱。杀父母杀罗汉破和合僧出佛身血烧经像秽伽蓝谤人谤诸法教。自是非他。如是作重罪决定生极乐世界上品。自莲花中化生更不受胎生（文）又云。摩诃陀国俱博波罗门不见闻佛法。日日杀生经五十年。命过去人间致阎罗王宫。即阎王白帝释言。罪轻重何。帝释曰。是罪人善金札无一善。恶铁札不可计。速阿鼻地狱可追遣。则狱率请事投入。尔时地狱忽然为莲花池弥满八功德水。地狱变成净土。罪人不异佛。尔时阎王诣帝释宫言。此俱博不罪人神变如上说。帝释答曰。二生善曾无不所知我。则诣佛界白释迦文佛言。俱博善如何神变如此。尔时佛言。俱博自生不作一善。俱博葬所西去一里有率都婆。其中在此根本真言。朽率都婆真言堕落地上。其文一字随风飞系彼俱博骸上。尔时帝释来归奇异十八地狱移每地狱。如此遂成不受苦。尔时俱博并诸罪人一时莲花台藏世界成诸佛菩萨。上方世界无垢佛是俱博也。灭罪之功如此。何况自持。若至心持念人何罪有小许。以是此真言名随求即得成佛自在也（取意）。
    经下云。若人寿命欲尽。诵真言复得延命。增长久久命存常获安乐。得大念持。若以金刚杵才念诵加持。一切疾病皆得除灭。日日诵持者得大听惠。有大威刀。具大勤勇。辨才成就。一切罪障定受业报悉皆消灭（略抄）又云。乌禅那城有王。名梵施。彼有一人犯罗。王敕杀者将往山中断其命。杀者领罪人至山屈将刀欲杀其罪人。右臂带随求陀罗尼。心复忆念。由此大明力其刀片片段坏犹如微尘。杀者见此事。怪即上事白王王闻已生怒。复敕杀者将此罪人送药叉窟。即送药叉窟。诸药叉欢喜欲食罪人。被带大随求。大光明晃曜。药叉众悉惊怖各念。此火欲来烧我。送罪人安窟门外。旋绕礼拜。尔时使者上事复白王。王闻已更倍瞋怒。又敕使者。缚掷深河中奉教往掷河。便枯竭犹如陆地。所缚绳自断。王闻此事生大奇特。唤彼罪人问其所缘。罪人白言。于身上唯带大随求陀罗尼。王即赞言甚大奇特。说伽陀曰。大明甚微妙。能摧于死罪。诸佛所加持。秡济诸有情。能解脱苦痛。大明大威德。能脱非时死。大悲尊所说。能除大疾病。速证大菩提。尔时彼王欢喜。即取彼随求供养礼拜。即以缯帛系罪人首。与其灌顶。册为城主（五天竺国法若授官荣皆以绵帛系首。灌顶然后授职之已上取意）。
　　传受日元同十四日记此尊口决了。
    愿以传受之因等俱博灭罪之昔依抄记之切同罗人除难之古而已。

金刚佛子赖瑜
具书事

　　佛说普遍光明清净炽盛如意宝印心无能胜大明王大随求陀罗尼经上下（不空译）。
    金刚顶瑜伽最胜秘密成佛随求即得神变加持成就陀罗尼仪轨（同译）。
　　佛说随求即得大自在陀罗尼神咒经。
　　随求菩萨八臂所执幖帜印相布观门（睿请来）。
　　御自笔三月二十七日一见了宪｜

薄草子口决第十三

诸明王部第一
五大尊

　　御口决云。于五大尊有向上向下二义。向上者。因位穷满犹未断佛地一障等觉位为断佛地障根本无明现五大尊忿怒形。云向上五大尊也。向下者。果位圆极五智如来为降伏难降众生又现忿怒形。云向下五大尊也。谓大日如来为降伏欲界顶魔王现降三世身（延命轨见）或又为降色界顶魔王现不动身（不动轨出）此等向下忿怒身也（云云）私云。向上时入金刚喻定现五尊身断无明而到佛地证五佛果德也。是断惑证理即五尊五佛也。问。向上向下依凭如何。答。五大明王义（御口云。般若寺作）云。有人云。显教说断惑证理证后（云云）今五大尊断惑形五佛理证后也。忿怒体入金刚喻定加行形也。四智圆满形受诸佛灌顶时成正觉形也。秘宗意。菩萨有二种身。一转法轮身。于智处城受古佛印可四智圆满微细身。二者教令轮身。诸佛本誓汲引众生为令入佛果而于无相中现名相化众生身也（取意）此中二义如次向上向下五大尊也。显修行种因故向上为本。密性德圆满故向下为宗。上下两义寄显密示之也。问。忿怒形名教令轮身意如何。答。五尊义云。教者教道义也。令者严敕义也。轮者摧破义也。一切众生烦恼摧破令入如来体性故（文）。
   不动。
　 为调伏延寿除病等修之。调伏通自下四尊也。问。不动字义如何。答。底哩三摩耶上云。所谓无动者即是真净菩提之心。为表是义故因事立名（文）（大疏第九释全同之）意云。真净菩提心法然不变义拟事法不倾动故云因事立名欤。木幡口传云。不者.字本不生义。动者.字风大义也。是则表胎藏大日教令轮义也。.字胎藏大日种子也。.字不动种子也。中台自证大日为化他下转故云不动也（不之动转义也）问。此尊约九识五智时何识智耶。答。五尊义云。此尊第九阿末赖识成法界正体智时断惑形也。第九识第八识被显识也。是云无垢识则法界正体智也。是智断烦恼所知二障。烦恼障者俱生分别惑。所知障者所知真如障法执也。佛身上无法可取舍离有无边。所谓知菩提心体也（略抄）私云。第八识犹执相应义。权实二宗论有无不定。第九是既答无垢识。何云有二执耶。或第八识中净分或真如理云第九故聊不审（矣）又覆所知境故云所知障。所知义何必局真如耶。又分别俱生通二障。何属烦恼障耶。问。种子如何。答。次第云.。御口云。.风义。即众生息风也。为延命修之。良有以也。故立印轨云。又正报尽者能延六月住（文）问。如彼准胝尊敕阎王增二十一年寿。若尔六月延寿何为胜德耶。答。御口决云。荼吉尼知必死众生。六月以前取彼心食之不动伏彼延六月寿。故云六月住也。实六月六月延之故勿致短促难（矣）问。疏第十荼吉尼言处云。能知人欲命终者。六月即知之。知已即作法取其心食之。虽取其心然有法术。要以余物代之。此人命亦不终至合死时方坏也。毗卢舍那以降伏三世法门欲除彼故化作大黑天神。在旷野中以术悉召诸荼吉尼而诃责之。犹汝常啖人故。我今亦当食汝。即呑啖之。然不令死彼。伏已放之悉令断肉。彼白佛言。我今悉食肉得存。今如何自济。佛言。听汝食死人心。彼言。人欲死时。诸大夜叉等知彼命尽争来欲食。我云何得之。佛言。为汝说真言法及印。六月未死即能知之。知已加护勿令他畏得损。至命尽时听汝取食也。如是稍引令得入道（略抄）准此文者。延六月寿是大日如来方便或大黑天神力也。何云不动功耶。又虽荼吉尼取彼命。以余物延六月命。何假当尊力耶。又大日如来命尽位与荼吉尼。何有延报尽义耶。答。御口云。能延六月住者。约不预大日化荼吉尼云尔欤。私云。荼吉尼入他物。延寿是非实有情。如化人等。故非延寿也。大日既以方便延六月寿。不动又彼以本正命终时又重延六月六月也。又不动大黑同大日变身故俱有六月住义欤。
　　（里云）重倩案。荼吉尼依食精气。众生不待命尽。六月先立可死。大日怜之。六月之间不可死法术。是授荼吉尼。然者大日且六月夭死延之给许也。未云延本寿欤。今不动延本寿也。问。尔者何云能延六月住乎。答。假夭寿六月延本寿六月六月也。但是正命终时又重延六月六月也云义同之欤（已上里）。
　　道场观。御口决云。道场观次上用大精进惠剑印言。般若寺次第出之。口传曰。印相只无处不至印也。未必如印文也。私云。诸轨中出此印。如彼次第欤。问。坐上有.字（文）般若寺次第仪轨大疏等皆以..二字为种子。何今用一字耶。答。别次第用一字依彼欤一字二字一流内异说也。别次第共出之。且又广略不同欤。三形又准之（已上里）问。仪形一一可奉观之（云云）如何观之耶。答。立印仪轨云。次说无动尊画像仪作法。于袈裟上画圣者无动尊。左垂一索发。左目而现眇。右手操锐剑。左手执罥索。安坐宝盘山。现吒吒喑呜。作怖三界相。其身遍青色。上言袈裟画者。或赤或乾陀褐色等缯彩。是名为袈裟（文）私云。吒吒喑呜者忿怒形也。不动使者念诵法云。着赤土色裙衣。左垂辨发。瞻眠斜视。手执剑索。坐宝莲华。蹴眉嗔面作怖三世状（文）疏第五云。依涅哩底方画不动明王。如来使者。作童子形。右持大惠刀印。左持罥索。顶有莎髺。屈发垂在左肩。细闭左目。以下齿啮右边上唇。其左边下唇稍翻外出。额有皱文。犹如水波状。坐于石上。其身卑而充满肥盛。作奋怒之势极忿之形。是其密印标帜相也（文）。
　　问。仪形等表相如何。答。底哩三昧耶上云。又明尊义。即是大日世尊差别智身。以大愿故于无相中而现作相。闭一目者有深意。示现极恶丑弊魔之义。头上七种发表七菩提分。左垂一发。向下者垂慈悲之义。悲念下恶极苦众生也。右手执剑者如世间往战防御亦皆执利器然始得胜。菩萨亦尔。左手执索者是系缚之义。又如世间密投一人如有违逆难伏者即以绳系缚投将。诸佛秘索降伏四魔亦复如是。坐盘石上者亦是不动之义。如世山岳亦以石镇押方始不动（文）大日疏第五云。此尊于大日华台久已成佛。以三昧耶本誓愿故。示现初发大心诸相不备之形。为如来僮仆给使执作诸务。所以持利刃以罥索者承如来忿怒之命尽欲杀害一切众生也。罥索是菩提心中四摄方便。以此执系不降伏者以利慧刃断其业寿无穷之命令得大空生也。若业寿种除。则戏论语风亦皆息灭。是故缄闭其口。以一目视之意。明如来以等目所观一切众生无可宥者。故此尊凡有所为事业唯为此一事因缘也。镇其重障盘石使不复动。成净菩提心妙高山王。故云安住在盘石也（文）私云。大师释云。阿遮一睨业寿风定（文）私云。以真净菩提心中四摄索钩召引入缚一切众生。又以菩提心中智剑断众生身中蕴赖耶中业寿种也。此中业寿种以根本无明为本。故仪轨中释不动所踏自在天云。大自在天是众生自心。所谓无始无明住地。于诸惑中得自在故。唯除大菩提心无能伏者。断其命已即起佛惠门（略抄）令云断者非断除无明无明体转成功德故云断也。即事而真使然之故。起佛惠者此意也。故密严经云。根本无明于幻人中能作幻质。于德人中作德质。不可取一非一故（文）此中幻德二人如次生佛也。既云不可取一非一。定知无明即菩提心菩提心即无明也。无明菩提不同是生佛异。见法既本妙。何有取舍耶。又疏文不动重障盘石而成菩提心山王（取意）可思之。大师释云。阿遮一睨业寿风定（文）依前所引疏意也。无明业寿归大空时当体菩提心故云定也。剑索表示甚深甚深。不动爱染两尊羯三两种八祖相传良可然乎（更问里书）又风动种子.以.字为体。.字即风大种子也。外书云。风是天地忿也（云云）今又忿怒形故。以.为种子。可思之（已上里）底哩三昧耶经下云。又法欲禁他军令不得动者。于旗幡上。画无动尊。身作黄肉色。四面上下出牙。四臂作怖畏瞋怒状。遍身火焰作呑他兵势（文）问。一面二臂四面四臂浅深如何。答。御口云。一面二臂深也。四面四臂浅也。
　　问。或开两目或开一目不同如何。答。御口云。开两目大日不动。开一目释迦不动也（云云）私云。诸仪轨·大疏等大日所变不动闭一目（见）大师御笔绘像密严圣人安置木像不动俱开两目。经轨说中开两目尊未检之。疑暗未晴者也。诸真言师皆如御口决。于愚身此不审未散者也。又大师宝钥中举两部教令轮身。阿遮一睨○多隶三喝（云云）梵语集云。...此云不动（云云）睨者玉篇云。以右眼见云睨（取意）即一目开不动右目开。大师御意又大日不动非一目开耶（里云）十卷抄云。大日经说尊形云。一目而谛观。而东寺五大尊并智证大师请来不动尊像两目俱开。是出文了。私云。胎藏八卷次第云。开一目只表第一义谛。二目俱开为善（云云）此说本（文）可寻（矣）但立印轨云。左目而现眇（云云）使者轨云。口两角微有牙出。怒眼赤色（云云）底哩经云。眼斜视此等文不言闭眼。故二目俱开欤。现眇而斜视同体也（云云）（已上十卷抄）又私会宝钥文云。宋韵中以悲愍眼见云睨（取意）以两眼住悲愍心。一见根本无明种灭故云尔欤。降三断三毒故云三喝。不动断一种无明故云一睨欤。玉篇宋韵勘可见。依口传记之。或书云。王玉云。睨（鱼计切。说文云。哀视也）广韵云。睨（以右眼云睨也云云）（以上里）问。不动如降三世有踏天摩义耶。答。有故仪轨上云。如瑜伽会中。佛成正觉。大集会中一切曼荼罗所摄三界之主有摩醯首罗者。不从召命。而作是念。我是三界之主。更有谁尊而召我耶。尔时无动白佛言。此有情犯诸佛三摩耶法。何事治之。佛言。即当断彼也。时不动明王即持彼以左足踏其顶半月中。右足踏其妃首半月上。尔时大自在即命终。闷绝中证无量法而得授记。命终者是彼一切心法永断入无生法性故。于此中得一切佛法。非是杀也。时无动白佛言。此大自在天当更云何。佛言。汝应苏之。时无动即说法界生真言。尔时大自在者即复苏息生大欢喜（略抄）大疏中又有此意。问。不降二尊同降伏自在天者。二尊何异耶。答。御口决云。降三世降伏欲界顶魔王。今尊降伏色界顶魔王故异也。问。不动入火生三昧事如何答。同轨云。是本尊自住火生三昧也。又明火有四义世出世各有二种故。世间火者。一内火。三毒烦恼名之为火。能烧诸众生诸善故。二外。能成熟众生长养万物。出世火者大智火也。如九十五种外道法中事火为最。如大火龙及出世火。烧众生亦烧众物。此无动智火能降伏火龙异道。
又烧等觉已还一切众生烦恼乃至菩提习气亦烧一切众生无明烦恼黑闇障故（取意）立印仪轨云。如七日光照大马口等众流俱凑呑纳无余尽成猛焰。说是大威怒王圣无动尊妙心亦如大马口呑啖一切众生若干种心等成大火光界（文）御口云。大马口者入众流穴也无海水增减依此穴也。彼穴似马口欤。意云。劫尽时七日轮现烧诸物时。众流悉入大马口无余。而被照日轮马口皆成猛炎。不动火生三昧焚烧一切众生业寿种如彼大马口也（为言）大马口者妃马口海也。妃马口海者妃马阴藏海也。又沷燋海同之欤。召请（大钩召）。
　　结界（降三世或自结界）御口云。不降二尊如次胎金二部总结界。但通两部总结界不动也。不动使者轨云。以右手中指已下三指掘大指为拳直竖头指。以印右转即成结界。左转成辟除。明曰（略抄）唵吽莽贺呬莽畔驮你满驮满驮嚩曰隶（二合）跋曰利（二合）尾吽泮吒。
　　花座。御口决云。诸明王皆用六叶印。明归命.也。私云。当尊轨中六叶印归命.欤”
　　赞。本尊赞出底哩三摩耶经中卷（云云）。
　　本尊加持（先大日印言）问。诸尊法中初度本尊加持不用大日印言。今何用彼耶。又二界中何耶。答。初度第三度两样也。加用之印言又如此。二界中灌顶以后之习有之。如面谈（矣）。
　　根本印（独钴印）此印明出诸轨中。十四根本印中第一也。御口云。此印云独钴印。二风立合是独钴形也。二手合成杵云大独钴印也。极喜三昧耶云大独钴同之。唯一手作金刚拳申风小独钴印也。三钴印大小又同之。又木幡传云。八指内缚四摄索也。二风立合智剑也。故此印云剑索印也（云云）私云。助之内缚或月轮或莲花菩提心体也。即不动总体也。此内缚菩提心中以四摄索钩召入缚众生。以菩提心中二风智剑断众生业寿种也。二风即众生命风也。是业寿种。以业种作智剑。所断业种即能断菩提心智剑无二体故。即事而真印相不待言欤（里）（云）私助甚深也。不动以.为种子。即是命风也。外缚命风即事而真故。即内令不断绝菩提心命也。不退菩提守护增长本誓是也。善无畏释可见之。又二风智剑八指四摄索事即又当流习也。面如谈之（已上里）。
　　次剑印（如常）十四根本印第十二印也。般若寺次第奥云。定手火风并甲。地水屈掌内。空押地水甲。惠手亦如是。惠剑入定鞘即置左股上。诵真言七反。拔出惠剑。定鞘当胸左。惠剑左三转。为辟除右三转为结界。次指四方四角上下结界。但自东北角可起首之然后印五处。或师云。结界后剑入鞘当心三反振捧顶上旋转而散之（文）又彼次第题下注云。用慈救咒四方四角上下一字咒（文）御口云。注墨合点是觉洞院私书入给也。彼次第墨合点皆尔也。本尊加持注。又尔也。顺逆各慈救咒一反印五处。一字咒各一反。三振又旋转时无诵明也。三度振者印上下也。次少举三横旋转也。问。此印表帜如何。答。于此印或习三摩耶形如常。又如令次第欤。或习尊形也。虽书记有惮聊记之。或师口决云。风火并立。不动入火生三昧形也。风是命息菩提心体也。即.字也。火指并立入火生三昧义也。众生命息存位必破有燸气故。风不离火也。不动经中云。是大明王无其所居但住众生心想之中（文）此明王即众生心也。故以风为尊体。此文甚深也。留心思之。又彼师云。密严院此尊式云。教令轮所居众生三角火轮（文）（未检正文）不动尊画三角形中。众生三角火轮义欤。三角火轮者。经中云。一切众生心想之中是也（云云）私助云。唯识论中众生总报为第八识。众生命终时粗识去云第八识存位燸气犹在（云云）以五指配九识时。风指第八识也。此第八识众生总报。命体存故有燸气。故立火指并风指也。此等表相虽似胸臆。何背佛意。经轨中仪形表示悉示之。如上所引。若尔何不成此仪耶。又别师口传云。风火并立。火是菩提心智火。此菩提心坚固不变故。寄风坚密示彼义也。地水并屈生死淤泥也。水土和合成泥故。上置空指。是示妄体空无义也。而左手表生界故。仰掌生死泥为面。右手佛界故掌覆菩提心智火为面也。以右刀指左鞘。二手风火合。始觉之修显智火冥会本有菩提心义也（云云）更秘中深秘。印明有之。不能委配（更问里云）有三个秘印也。秘中秘也。又委行时十四根本印悉用之。彼印言如出般若寺次第。宝山印（文）二空入满月（云云）二空并入合腕伸立欤。如须弥形（矣）眼密印二空入满月（云云）又并入欤。御口云。左右眼眉间各明一反。二风间是眼形也。作一眼也。口密印印相如文。御口云。二地端出水屈左右表牙形也。此印作口形故。私云。二大下唇二风火上唇欤。加持四处印二地二空各各建立（云云）。御口云。四指各离立也。火炎印风竖跓定掌（云云）御口云。传云。定掌诸轮伸散五指离立以右风指定火根也。火依风增盛故。指火根表火炎也。左五指开散前。上持表火燃形也。顺逆转明各一反。又真言有口传者。用火界咒为口传也。火炎轮止印。二拳三指背合少前上持之欤。私云。以空隔风火故。火即归灭欤。离风火不增盛故。或以空押火表火灭无义欤。商佉印空加地水者。以空押地水甲也。御口决云。觉洞院秘说云。二手仰右火端拄左火二[/卽]间。右水屈节拄左地屈侧似贝形也（云云）。罗索印惠空加三轮者。空押三轮甲欤。明用一字咒也。三钴印。三轮开立如三钴杵也。明又一字明也。问。十四根本印。十四数表示。又三处本尊加持。皆俱可用欤。如何答。十四根本礼佛以后入我我入以前可用之也。
　　字轮观（五大或.）.字观者。心月轮上有.字。是因业不可得义。因业不可得故。果位又不可得也。因果不可得故。生死涅槃无别。生死涅槃无别故。本尊自身无隔故。有大自在力大坚固力。悉摧破自他怨敌魔缘。令圆满大菩提直道（云云）御口决云。故僧正此一字字轮观殊胜也（云云）。
　　散念诵。此中大日用胎藏事者。当尊彼大日教令轮身故欤又件明有降伏四魔名故也。
　　发遣。通印明。
　　十九布字。般若寺次第云。右手作拳。以此每所诵字布置之。自身成圣尊。.（顶）.（头）.（垂发）.（额）.（两耳先右次左）.（右眼）.（左眼）.（鼻）.（口）.（舌）.（两眉）.（喉）.（两乳）.（心）.（脐）.（两胁）.（腰）.（两髀）.（两膝）.（两足）。御口云。右手金拳随彼彼处诵明之时。正以印当彼处也。但又口传结妙观察智定印置跏上。诵彼彼言。运心观之。晴仪用后说。自行用前印为善（矣）又明首尾归命成就句加用之。曩莫萨缚怛他蘖帝毗芽萨缚目契毗药萨缚怛罗他阿遮罗赞拏.诵。印顶中间如次第。乃至...诵印足也。问。此十九布字加用何处耶（御自笔）见别次第追可有书写也。问。布字用十九事如何。答。有浅深二义。浅略义者。对瑜伽论所说十九无知用十九欤。所谓以十九字布身份而成金刚智体时。前际无知后际无知等十九种无知悉灭故。深秘义者。拟大日经所说十九执金刚用十九布字也。不动是金刚部教令轮也。金刚手院二十一尊可摄此不动一尊故。后义古来秘义也。立印轨说十九布字云。从顶至足一一身份普布之。不过十九数。如是说了自身成圣尊。一切天素罗等不能动摇之（云云）此即破魔怨成金刚身有十九功德也。可思之。真言句义事（出底哩三摩耶经大日经等）大疏第十云。战荼（极恶也。所谓暴恶之中又甚暴恶也）摩诃卢瑟拏（大忿怒也）萨颇吒也（破坏也）𤙖（恐怖也）怛罗迦（坚固也）唅（平）鑁（无耳反）用后二字为种子。诸句义皆成就也。底哩三摩耶经中卷同之。同功能事。底哩三摩耶经中云。此秘密明威势能除一切有情种种障难。乃至佛道树以此真言力故一切魔军无不散坏。何况世间所有诸障（文）。
    火界咒（出立印轨）言如次第。功能事。立印轨云。才说妙真言。一切众身如剑挥断。一时擗地犹如利剑断芭蕉林。除十地大菩萨等。一切佛国土三千世界威被大忿怒王威光焚烧。同一体成炎聚（文）。
　　一字心咒（出同轨）立印轨云。次说圣无动一字心言。曩莫三满多缚日罗（二合引）喃憾（引）用是一字真言能成辨一切事业作通用一切印（文）私云。宽信法务真言中出三种言功事。聊未审。未必彼彼言功（矣）。
　　尊德事。问。轨云。若才忆念是威怒王。能令一切作障难者皆悉断坏。一切障者不敢亲近。常当远离。是修行者所住之处无有魔事及诸鬼神等（文）御口决云。小野僧正颂云。见我身者。发菩提心。闻我名者。断惑修善。听我说者。得大智慧。智我心者。即身成佛（文）又云。一持秘密咒。生生而加护。奉仕修行者。犹如薄伽鑁（文）（已上两颂小野僧正依经轨意作之云云）不动秘密法云。此不动使者。毗卢遮那之化身。一持之后生生加护（文）（不动根本咒功也。非三种言之明也）立印轨云。无动尊现身奉仕修行者。犹如婆誐鑁。得成三摩地（文）御口云。婆誐鑁者如来名也。意奉仕行者犹如奉仕诸佛也（为言）（里云）见我身者等。阿噜唅𤚥不动种子（乃至）。生生加护皇帝某甲（已上两颂长历年中依今上敕小野僧正抄进之云云一持秘密咒之偈其时元之）长历之皇帝后朱雀院也（已上里）。
　　布字功事。立印轨云。复次圣无动布字秘密法。从顶乃至足。一一安布之（乃至）是圣无动尊。摩诃威怒王。而字秘密法。十九种真言。并布诸支分。修真言菩萨。作是布置也。自身成圣尊。一切天素罗。及十地菩萨。不复能动摇（文）又云。复次观自身。成就尊形状。以真言文字。布身诸支分。一百由旬内。所有难调伏。鬼神所持者。皆悉能散坏。又正报尽者。能延六月住（文）（劝修寺真言集中彼文出火界咒功聊不审可决之）。
　　八千枚事。同轨云。复次无此力。圣者无动心。能成辨一切。事业之法门。菜食作念诵。数满十万遍。断食一昼夜。方设大供养作护摩事业。应以苦练木。两头榅苏烧。八千枚为限。已成初行满。心所愿求者。皆悉得成就（文）不动使者秘密法云。如是无量力。不动圣者毗卢舍那使者心一切离益成就法。欲受持者先行四种精进行。自约身心令念不散。一志坚固故。速得证验。令满一切所愿。云何四种自约。一者断食。二者服气。三者食菜。四者[/卽]食。随力所辨自约自身。已专诵根本真言。一洛叉乃至三洛叉。已一日一夜水亦不食。广大供养庄严道场。于画像前烧苦练木。如大母指长十二指两头着苏密。诵咒一遍烧一枝木。满一千八遍。烧了即止。世出世事便愿满（文里云）瞿醯经中云。换衣是外洁。断食是内洁若内外净洁。所得果报微妙第一（云云）（此文至要。真言行者常可臆持欤已上里）。
    问。八千枚表示如何。答。御口决云。当流习付释迦不动修之。而释迦往昔同位修行时。往来娑婆界八千度也。故往来娑婆八千反（文）准彼行故用八千枚也。先乳木千枚烧之。次混屯供三度。次芥子十反。各用慈救咒。余七千又同之。常百八乳木烧尽次八千枚烧之。但百八乳木三支取之。八千杖每度一支烧之。傍有助修人置百杖。又尽百枚置之（云云）八千枚作法是大概也。更问（已上里）问。苦练木是调伏相应木。何用息灾乎。答。西南院义云。凡于四种法有总别义。总言之。不动调伏尊故。苦练木云调伏相应。别言之。不动又有息灾等功。故今圆削用息灾。是调伏中息灾。例如爱染王行息灾等。犹向敬爱等是又敬爱中息灾等也。或云。苦练木通息灾调伏也。五佛顶经中出息灾（云云）或云。金刚王院流八千枚又三角削调伏行之（云云已上里）·或传云。芥子八千度是如芥子许无非是菩萨舍身命处（文）为表此仪烧之。问。乳木苦练木者何木耶。又势如何。御口决云。アフチ木（云云）秘密法云（如先）别次第云。长八指削之。调伏之时用苦练木（三角削之）息灾之时用黄栌橒等（圆削之云云或闻书橒アフチ）（云云）问。切乳木事如何。别次第云。三春最初甲子日取木。若忽不可修者。件日取始置之。至于其残者不择日时。他日取之无咎也（文）。
　　物语事。御口云。鸟羽院御时人多夭死。自院劝修寺宽信法务之许被仰下云。四海夭死一天衰弊也。为除彼难可修何法乎。早早可计申（云云）宽信法务奏申云。不动功能除天下夭死（云云）然则可被修不动法（云云）仍又自院被仰付高野御室令修给了。法务存外被思。私云。立印轨云。次除死灾法。以乳作护摩。一千遍为限。能除厄灾难。又除夭死法。以骨泸草揾苏乳密。护摩满一十万遍。能除夭死难。所谓国人民疾疫行夭折故名大厄难（文）法务依凭此文欤（里书）兴然阿阇梨记云。立印记云。又除夭死法。以骨泸草夭死难（文）先年此鸟羽院御宇。民部卿显赖奉云。世间顿死频发。为止此可被修行法可令考申给（云云）先师法务依此文不动法之由被申上。仍仁和寺御室（觉法）令修此法给。先师仰云。予勘文。御室令修法给条其谓无事也（云云）。直蒙此事仍抄记之。兴然（云云）（已上里）理性院口传云。又鸟羽院御时。自院三宝院僧正之许被仰下云。法胜寺塔心柱被直事朝家大事也。何御祈可被修哉。可令计申给（云云）大僧正先师法眼被仰合之克。先师被计申云。可被修不动法（云云）仍大僧正被奏闻其由。即大僧正被勤行彼法了。仍彼心柱无为被直了（里）此时之院宣（正文）请文（安文）三宝院经藏有之也（已上里）又同口传云。新宅田地等始建立之时者尤可用不动镇宅加持住处印言也。新宅内等不动尤可修之。又六寸金铜像铸之母屋心柱上长夭不知人而雕入之也。
    一洛叉事。诸轨中出。五洛叉遍事。立印轨云。乞食作念诵满五洛叉。遍数毕便断食满一日一夜。应以战娜迦。其形似荜豆。和苏作护摩。一万数为极。无动尊现身奉仕修行者。犹如婆誐鑁。得成三摩地（文）。
　　不动生生加护事。木僧正灵付染殿后。以净藏贵所奉祈彼。总无验。本尊不动祈请此事。本像不动背向。又前回向犹祈请之处。彼灵于我致功。而我有一持之后生〃加护之誓。速祈请大威德（云云）。

具书事

　　金刚手光明灌顶经寂胜立印圣无动尊大威怒王念诵仪轨品一卷（广智共遍智译）。
    底哩三昧耶不动尊圣者念诵秘密法上中下（不空译）。
　　底哩三昧耶不动使者念诵法（同译）。
　　不动尊使者秘密法。
　　五大明王义（般若寺僧正释）。
　　弘长二年三月十六日奉传受了。
　　同十九日记御口决了。赖瑜。
　　同二十九日一见了。在判。
　　胜贤僧正云。不动真言行者通本尊也。我修三昧护摩一万余日也（云云）。
　　末资岂匆诸哉。亡魂若有灵者。定垂照览欤。

薄草子口决第十四

明王部第二

　　降三世（东方金刚部教令轮身也）。
　　问。立名字义如何。答。疏第十云。所谓三世者世名贪瞋痴降此三毒名降三世。又由如过去贪故今受此贪报之身复生贪业受未来报。三毒皆尔。名为降三世也。复次三世者名为三界。○大天之主○彼怖未曾有。更有何众生而胜我耶。○以能降伏三世界主故名降三世明王也（略抄）遍智仪轨云。摧三世有毒令即证菩提。是甚深秘密降三世瑜伽（文）理趣释云。三世所谓摩醯首罗义。由此印得降伏净信引入佛道（文）私云。仪轨并理趣释当疏中二义欤（里书）又大师释云。怛隶三喝无明波涸（文）大日经疏十云。降三世云以此.帝[口*(肄-聿+餘)]字为体（文）玉篇云。喝乙芥切。嘶声（云云）或云。此尊大咒.三度是三喝之义也。即伏三毒故三度诵.也。.即忿怒义故。即身义云。.字名忿怒（文）伏三毒是三嘶义也（已上里）问。仪轨等中说胜三世圣三世二尊。彼二明王中以谁为降三世耶。答。或云。胜三世也。或云。圣三世也。圣三世家义云。翻译异故名虽不同。寻其实体圣三世即降三世也。故圣三世四面八臂尊也。胜三世家义云。经胜三世之处仪轨出降三世。明知同体云事。又石山内供延命院上纲以降三世印明用圣三世印明也。又金刚萨埵仪轨说胜三世印明仪形等印言。降三世大印大咒全同。又仪形四面八臂两足踏自在天并妃也。又金刚王仪轨举胜三世印言又全同降三世印言（矣）（御自笔云里云云）降胜等差别延命院既未决之由（云云）末学辄不可是非欤。只为才觉犹犹可勘欤。瑜祇经疏第三云。第一降三世。大日经云。怛隶（三）路迦（世）尾惹耶（胜）翻云胜三世亦云圣三世（文已上里）。
　　种子。.理趣经云。时金刚手○持降三世印说此金刚吽迦罗心（文）.（文）不空仪轨云。为降伏一切现吽迦罗身（文）。
    三形。五钴。○尊形。八臂四面。不空轨云。则时示现四面八臂极黑大威怒形相（文）寿命多罗尼仪轨（不空）云。于是世尊入忿怒三摩地。从胸臆间现出五峰金刚大菩提心也。流出四面八臂威德炽盛奇特难睹降三世金刚菩萨身。左踏大天。右踏天后（文）私云。说从五峰金刚流出四面八臂（云云）五部金刚者五古欤五钴又为三形。此五钴变成四面八臂尊。三羯依凭在斯欤。
　　道场观。遍智仪轨云。又称明显言金刚即变成吽迦罗金刚暴怒处月轮。身流火光聚。遍体玄青色。大自在天王妃乌摩为座。历然分明见。即以印加持（乃至）定接于彼顶。惠踏彼王妃乌摩乳房上。摧彼我慢故以足加于顶（文）又云。降三世瑜伽二羽印当心。惠手持五钴。怒臂如下拟。次箭剑直执定上五钴钩。次弓。次执索。皆引直臂持四面正青色。右黄左绿色后红。威忿怒自在天王妃为座。如前说（文）不空轨云。尔时忿怒王皆令得安稳。则尚右足下踏大自在魔王。左足下踏魔妇人。于国土有情皆令得快乐（文）。理趣释云。降三世立印。其二足相去可立。折屈右膝舒左膝。两足左踏摩醯首罗。右踏乌摩妃（文）私云。两足所踏男妃左右异不空。诸轨并遍智说左男右女。但不空降三世轨右男左女也。今次第依此欤。左右不同口决如延命法中记之。问。两足踏天及妃意如何。答。五大明王义云。第四禅顶生十地菩萨。何故降三世降伏自在天。大自在天一切众生无明住地惑。是诸惑根本也。菩提心外无能伏断。今降三世喻菩提心故在东方。自在天喻于无明。金刚喻定现在前时。此惑断尽。是时菩提心显明。乃真如理性会毕（文略抄）。私云。释意同疏第九并不动三卷轨中释不动所踏自在后妃。不动踏彼时断其命。然后说法界生真言令苏生。降三世踏彼天因缘。金刚寿命陀罗尼金智不空两轨中出。治彼断命。然后说寿命陀罗尼令苏生。此中全不云大自在天即无明。又不云三世是菩提心。无明菩提心配当是疏及底里三摩耶经不动事也。聊不审也。依义转用欤。又如不动法御口决者。不降二尊如次降伏色欲顶魔王（云云）而如般若寺释者。降三世降伏色界顶魔王见。旁此释不审也。如御口决者。彼寿命轨既大日于色界顶成觉即下须弥顶说法时入三世三摩地降难调自在天等见。定知须弥顶取降伏魔王可欲界顶欤。彼大疏底里三摩耶经中云佛初成觉大集会等不云下须弥顶。定知成道处第四禅顶降魔欤。就中不降二尊是中东主伴尊应不动降色顶三世伏欲顶欤。问。不降二尊同降天魔。二尊德还可同耶。答。疏第十释二尊云。如来说此二明。皆是彼法佛三昧。为令行人从初发菩提心守护增长令生成佛果圆终不退失不堕在非道者。即不动明王是也。为降伏世间难调众生故。即降三世明是也（文）(御自笔云）不降二尊色欲二界杂乱事。五大明王义色界顶用降三世且是大都也。细论色不动欲降三世。问。大都义如何。答。五大明王义云。大自在天体何物。五大尊又尔。自在天无明体。五大尊五智用也。此天并五大尊何处住。若依通途说。第四禅顶有。若依秘密释。有一切众生身（文）五大尊既有第四禅。降三世何不降之乎。问。尔者不可限不降。军等三尊亦可降乎。答。明王义云。大自在天一切众生无明住地惑也。是诸惑根本也。菩提心外无能伏断。今降三世喻菩提心。故在东方（文）秘藏记意中东二因既菩提心句也。降自在天。岂非不降二尊哉。仍无杂乱失欤（已上御自笔里云）秘藏记云。降三世黑色。大忿怒之二牙上左手持三股跋折罗。右一手一持镑鉾。二端有三股叉。在火炎中（文）高尾图像云。
　　召请。大钩召。结界（不动或自结界）。
　　本尊加持。大印大咒。言不空轨中出。印余尊仪轨等中多分出欤。言又尔也。是结界印言故。别次第云。此印秘传二手伸掌。先各膝上覆。次反掌置之。然后两手举作拳作大印也。私云。掌覆反是转三毒烦恼即成菩提心义欤。不空轨说明功云。诵此真言一遍。则无量无边魔界各苦恼热病。于行者生障碍无便者。反成仆从。乃到防难（文）又云。若欲济助重病人者。对像前咒香水一百八遍。急撮入病者怀内。则醒起（文）又印言（御自笔）同印说处何耶。此印出极深密门欤。可检之。小咒别次第云。.............。炽盛佛顶轨云。唵你索婆嚩日罗（二合）吽发吒。
　　散念诵。问。何本尊前举不动耶。答。彼五尊主故。例如诸观音法散念诵千手等本尊前举圣观音也。问若尔彼散念诵不尽诸观音。今何尽五尊耶。答。彼部母结界二尊白衣马头必具之。今又诸明王中五尊表九识五智。故不可阙减也。所以除余观音如不用爱染王等咒欤。或又影略互显欤。故别次第观音法散念诵中六观音悉用之欤（御自笔云）是只广略不同也。薄草纸略本。余观音且略之也。
　　发遣（总印言）。

具书事

　　降三世忿怒王念诵仪轨（不空）。
    金刚瑜伽降三世成就极深密门一卷（遍智译）。
    弘长二年三月十五日奉传受了。
　　同十九日记御口决了。
    军荼利（南方宝部教令轮身也）。
　　御口决云。此尊通三部。所谓甘露军荼利佛部。金刚军荼利金刚部。莲华军荼利莲花部。五大尊义云。军荼利菩萨意如何。此尊第七末那识变作平等性智时断惑形。何惑断。凡位第七识执我是则自他分别惑也。此惑令众生常生死轮回。不得二乘菩萨。何况大菩提果。如何观断此惑。又何位得平等性智。菩萨初僧祇四十心位先伏人执末那。第二僧祇断。第三僧祇除（文）私云。相宗末那烦恼非润生（文）何云生死轮回惑耶。军荼利仪轨云。阿阇梨若见如是法器人方引入轮坛。受与本所尊持明诸灌顶。应示曼荼罗。亲对灌顶师具受本尊教。决定无疑谬。然后勇进修（文）。私云。当尊持明灌顶文也。
　　种子。.三形。三钴。问。别次第云。种子.（..）。相违如何。答。仪轨云。又于宝楼阁中央观.字。于两边观.吽字。是甘露军荼利法身种子（文）别次第依此文欤。又.字明王通种子欤。仍用之欤。所以.字恐怖声降伏义故也。
    尊形四面四臂等（云云）仪轨说羯磨印言功云。由此密语印加持自身等同甘露尊。随意所乐观念四臂八臂乃至两臂千臂。住本尊瑜伽三摩地。盖须历然分明（文）道场观。
    轨次说本尊身相。应观四面四臂。右手执金刚杵。左手满愿印。二手作羯磨印。身佩威光焰鬘。住月轮中。青莲花色。坐瑟瑟盘石。正面慈。右第二面忿怒。左第三面作大笑容。后第四面微怒开心（文）又上文云。二手捧当额。即思惟本尊军荼利。身色莹如碧颇梨。威光逾劫焰赫奕佩日轮。颦眉笑怒容。虎牙上下现千目视不瞬。晃曜盛如日。千手各操持金刚诸器杖。首冠金刚宝。龙璎虎皮裙。无量忿怒众金刚及诸又围绕作持卫。私云。依此二文作此观欤。问。龙璎虎皮裙（文）尔者龙璎者何物耶。答。以四蛇为璎珞义欤。故五尊义云。问。平等性智初地乃至佛果时得自他平等智无一分障。何故此尊以四种蛇为璎珞。唯识第九云。凡夫位第七末那四烦恼常俱。所谓我痴我爱我执我见也。今此四烦恼喻四种蛇故。依表因位烦恼形。以蛇喻所断烦恼者。何故此蛇乍生为璎珞。大乘意观烦恼菩提体无二等故。此蛇乍生为佛身璎珞无妨（略抄唯识四烦恼我痴我见我慢我爱也。我执聊未审广故）（御自笔）小野僧正云。此四种烦恼喻毒蛇之心。无始生死惑业不断而常发遍计所执。遍计所执者譬如夜枕上起鬼相绳上起蛇觉徐徐显光明之时得非鬼非蛇之觉（云云）初鬼蛇迷心染分依他起性（云云）后觉非鬼非蛇之时是净分依他起性也。此觉悟心云圆成实性。此因位之第七末那四烦恼常共也。依轮回生死不绝故（文）（已上御自笔）。
　　本尊加持。仪轨云。即结本尊羯磨印。智押惠度甲。余如三股形。惠手亦如之。右押左交臂。密言曰（如次第）御口云。各水火风三指离立。如三杵。顺逆各三转。明各一反。合六反。印言功能如上出之。
　　又印言。轨云。次结本尊三摩耶印。檀惠相交入掌并屈戒方押叉间。忍愿并申进力屈如钩。住忍愿初愿间诵此密言曰。○私云。次第印相如被甲三钴印。仪轨印相如不动口密印。聊相违（矣）言同次第也。又说功能云。当诵七反。了分明观本尊及自身为本所尊。由此印密言加持故。圣不越本誓受与悉地（文）。
　　召请（大钩召）。轨中又出印言。十度内叉禅度入掌。智度向身招之（取意御自笔）是金刚部召请也。智度者左也。唵嚩日罗（二合）持力（二合）𪾼系曳（二合）呬婆誐鑁阿密哩（二合）跢军拏里娑缚诃。
　　结界。御口云。不动或降三世或自结界自下尊又准之。轨云。次应避除诸魔作障难者。当用降三世威怒眼印密言（文）。
　　字轮观（五大）。私云。又用小咒欤。轨中说彼字义故。又轨中布字观.（顶上）.（心）.（两肩）.（齐）.（两髀）.（两胫）.（二足）私云。若用此观者。可加用入我我入观也。但非师传。
　　发遣（总印言）又轨出印言。轨云。又结前金刚部母印。以智度向外掷。诵此密语曰。唵缚日罗（二合）持勒（二合）萨跪萨蹉婆誐鑁阿密哩（二合）跢○军拏里娑嚩婆缚南○补曩罗誐魔曩（引）也娑婆诃。

具书事

　　甘露军荼利菩萨供养念诵成就仪轨（不空译）。
　　传受如先同二十日记御口决了。
    大威德（西方莲华部教令轮身也）。
　　调伏。阎曼德迦轨云。况余诸天龙八部作障难者。先诵此言满一万遍。则能作种种猛利调伏法（文）。
　　所望。又云。欲令圣者疾得降临速除障难满本愿者（乃至）诵一万遍已。及诸香药一掷火中。尽一百八枝已。所求之愿皆得成就（文）（香药和合物委出可见）。
　　恶梦。又云。若有恶梦。由加持力皆悉不现。究竟消灭（文）又云。若见恶梦。诵七遍恶梦不应（文）。
　　咒咀。又云。若能每日诵一千遍。一切恶人怨家不得其便。令彼作恶法不成。咒咀厌祷悉破坏（文）。
　　（巳上两文心中心咒功能也今文又通怨家矣）怨家。又云。若有恶人怨家于善人起恶意相厄害者。应当铸一金铜威怒王像。其像随意大小。于一净室作三角坛。安像坛中。坛底画彼人形。或书姓名。像面向北。持诵者身着黑衣。面向南坐。结鎙印。忿怒励声日三时念诵一七日。其恶人或患恶疾。或患恶疮。或身丧灭（文）或云。鎙印者大印之秘名也。鎙槊也。槊者锁乞底（云云）可思之。
　　疮疣（已下私加之）轨云。如上文末。
　　息灾（付除病）又云。又法。结心中心印。遥挥设都卢方。其家国界（灾）起疾病旱劳。若欲解时起大悲心。遥想彼国界人众互起慈悲心相向如父如母如男如女。诵真言一万遍。即得息灾（文）此中设睹卢者。
　　军阵。又云。又法欲出军阵得胜者。取茅草叶一百八枚。长十二指。揾胡麻油三角炉中烧蕀刺柴。燃火护摩七夜。诵真言一百八遍。于真言句中称彼将师名。一遍一掷火中。即得彼军阵破得胜（文）。
　　离爱。又云。又法。以蕀刺柴焚火。取苦练叶书二相爱人名。以叶相背用蛇皮。裹以鼠狼毛。为绳缠叶上。用一百八枚。于真言句中称彼名。诵言一反一掷火中。彼二人相憎不和（略抄）此外恶人远去衰丧灭亡等有之。检可见。又理性院口传云。此尊本誓降伏蛇道之怨灵邪气执着。调伏恶龙等。除风雨旱魃等难。彼时专可修之（云云）。
　　种。.三。宝棒。私云。此尊无量寿佛教令轮身故用.欤。宝棒可决之。
　　尊形（六头六面六臂六足）轨云。六足六首六臂（文）五尊义云。六臂六面六足（文）。
　　道场观。仪轨云。圣阎曼德迦威怒王身乘青水牛。持种种器杖。以髑髅为璎珞头冠。虎皮为裙。其身长大无量由句。遍身火焰洞然如劫烧焰。顾视四方如师子奋迅（文）又云。又画彼像。及想己身并青黑色。六足六首六臂。所以净六趣满六度成六通（文）秘藏记（五大院）云。阎魔德迦尊黑色极忿怒之相。在六面六手六足。左右二手作契。左一手持锋镑。次一手握轮。右一手持剑。次一手持棒。在火炎之中（文）私云。依此等文作此观欤。但右第二手持物相违可检经轨说也。又高尾图像。问。乘水牛意如何。答。此尊具权实二智。而于生死涅槃得自在。犹如水牛于水陆得自在故（云云）又五尊义云。此尊乘水牛意如何。此水牛力胜余牛故。又牛喻正体智。此尊妙观察智用故。五俱第六识住正体智中。何以故。牛喻正体智说大白牛车。又云。牛喻正体智。车喻后得智。权智被引实智故。乍二运载义也。又牛王喻如来一德故。运戴行人令至萨婆若界故（文）私云。五俱第六识者五同缘识也。所谓与五识俱起第六识云五俱意识也。大乘意云。一身八识既容俱起（云云）不同小乘二心不并生故。问。识是所依心王。智能依心所。若尔何云识住智耶。故唯识论释转识得智义云智虽非识。而依识转说转识得（文）既云而依识转。定知智是能依能住也。如何。答。能所义门无一准。何必局定（矣）依之俱舍论中释四识住云。四是所住。识是能住。识所住故名四识住（文）此中四者四蕴也。智又行蕴摄也。可知识又住智也。仍无失。问。若尔妙观察智唯正体智欤。如何。答。慈恩释云。三智通真俗。成事智非真（文）三智者大圆平等妙观也。可通正后二智也。下牛车喻权实二智。可思之。但妙观用故住正智者。彼用有正后中住正智也（为言）。
     问。文云。牛喻正智车喻后得（云云）何文乎。答。法花中虽有大白牛车文。不云喻正后二智欤。但权智是实智所引所起故。约同牛引车。亦以意云尔欤。又可寻之。
　　问。六面六臂六足（文）标相如何。答。如次第。又仪轨同之（如上所引）五尊义云。何故此尊在六臂六面六足。因时第六识遍行五心所善十一心所俱缘上分依他断惑。表因六识故。此尊身在此相（文）私云。此释意第六识断惑形故现六臂等形也（为言）六臂等表六识故释起尽极不审。第六随一。六臂等全数也。又遍行五数一切心中定可得故之心所可尔。善十一又唯善心中可得生故之心处可然。虽然断惑专可依智慧力。何不举外境中定惠等心所耶。所以二十一心所与意识相应可成断惑也。又上分依他文不审。恐字谬欤。净分欤。可无漏智。即妙观察智欤。无漏智断惑故俱缘。或后此文又不审。无漏智起位所依心王并余相应遍行善心所等皆无漏也。行相同故何云后。若云缘者。何缘净分依他断惑云耶。可检正本（矣）问。此尊仪轨中说损他法。有何故耶。答。五尊义云。智简择用故。自他烦恼俱被除此转法轮智故。又三世诸佛依此智遍三身净土说法断疑。依之重烦恼众生被损彼智（文）私云。妙观察智通正后二智。正智能直断惑故。后得智起大悲。大悲起化身。化身说法（文）依闻法众生断惑故。如此云欤。又实教意二智俱直断惑也。释论云。后得断无明。正智断随相（略抄）可思之。手千臂持物剑金刚戟叉轮皆具摧破之功。断惑智惠表示也。
　　本尊加持。根本印。轨中名根本印。印相如次第（别次第朱付云。此印名鎙印云云）说功云。此印有大威力大神验。才结此印诵真言。其人等同大威德忿怒明王身无有异（文）言（大咒或三字明）轨云。胜根本真言曰。曩莫三满多没驮（引）南（一引）阿钵罗（二合）底贺多舍娑曩（引）南（二引）唵羯罗羯罗（三）矩噜矩噜（四）摩摩迦哩阎（五）伴惹伴惹（六）萨缚尾觐南（二合引七）诺贺诺贺萨缚缚日罗（二合）尾曩（引）野迦（九）暮罗驮（二合）吒迦（十）尔尾旦多迦罗（十一）摩诃尾讫哩（二合）多噜比儜（十二）钵左钵左萨缚纳瑟[伯*鳥]（二合十四）摩诃誐那钵底（十五）尔尾旦多迦罗（十六）满驮满驮（十七）萨缚蘖啰（二合）憾（十八）杀目佉（十九）杀部惹（二十）杀左罗拏（二十一）噜捺罗（二合）摩曩野（二十二）尾瑟怒（二合）摩曩野（二十三）没罗仡么（二合）捻泥缚那曩野（二十四）摩尾览缚（二十五）罗户罗户（二十六）曩纳曼拏罗末弟（二十七）钵罗（二合）吠舍野（二十八）三么野么弩娑么（二合）罗（二十九）吽吽吽吽吽吽娑颇（二合）吒娑颇（二合）吒娑嚩（二合引）贺（引）又说功。才诵此真言。三千大千世界六种震动。所有天魔毗那夜迦于世间出世作障者处居宫殿皆大震动。恐怖不安皆来云集顶礼大威德尊白言。唯愿哀愍令我无畏。尔时威怒王白佛言。我今所说真言。十地菩萨闻此真言不随顺佛教法者尚能销融。况余诸天龙八部作障难者（文）私云。大咒者此真言欤。根本印可用根本明。故劝修寺真言集中。以此功文而举心咒功。聊不审。违轨文欤。三字明者。轨云。次诵三字明。随处一一布（文）明次第也。
　　心印。轨云。心印如前根本印。舒二头指屈如三戟叉（文）私云。二大无改。聊违次第欤。真言如次第。轨名大心真言。又说功云。结此印诵真言。所作事法皆得成就（文）。
　　心中心印。轨云。如前心印。直竖二头指即成（文）御口云。二头指直立怒杵义也。轨中心中心言如次第。说功云。结此印诵真言。能辨一切事（文）又真言功如上所引（矣）御口云。此真言句读事不定。但仪轨中付一二等句。.字可属下句也（云云）私云。大威德轨中朱付之何轨耶。又宽信法务真言集（御自笔云）.属上句。如何。此尊仪轨大师御请来又仁并睿录外等数本在之。御请来注无之。睿录外有之欤。分明不觉悟。追可考之。但别次第......。如此点之。可仰信也（已上御自笔）。
　　召请。结界（发遣等准军荼利知之）又召请言（出轨）唵（一）杀目佉（二）杀步惹（三）杀左罗拏（四）阿徒牟娑攞（五）跛罗戎幡舍诃娑多（二合）。
　　赞（大威德明王赞出轨）。曩谟（引）缚罗那缚日罗（二合）蘖罗（二合）曼儒具洒摩贺（引）摩攞娑贺娑罗（二合）吠遇尾惹曳尾觐曩（二合）罗瑟吒罗（二合）跛末娜迦曩谟娑都帝（别次第不用之）。
　　散念诵。问。本尊三种言中何明千反诵之耶。又三种俱可用欤。唯一种欤。如何（御自笔云）三种共可用之普通。千反心咒恶梦祈心中心咒也。
　　布字观。别次第里书云。入我我入观以前结弥陀定印。布字观次不改印。又入我我入观但布字观。本尊行者身俱可观之欤（云云）御口云。先住定印。心月轮中观当尊种子三形。次布字观。次入我我入观（云云）此意但布字观行者身欤。定印又弥陀法界可任意欤。此意布字本尊行者共可观之。问。心月轮中唯观种三而不观羯磨身。事如何。答。秘云。布字观时成六头六臂六足羯磨身故欤。意云。心上观种三。是三种转成中种三约心观之。羯磨身约身故。次布字观有之。行者身即成本尊故。次为令冥会坛上已成本尊故。次有入我我入观欤。旧成新成无二一体故。然则布字观唯可约行者欤。本尊元六头六臂六足也。何重作此观耶。不动十九布字本尊专在之。如大师御笔像。是以修生行显本有意欤。问。仪轨中诵三字明。随处一一布未配顶心腰。配当依凭何在耶（御自笔云）诸字轨可考之。纵虽无依凭。顶心腰即六头六臂六足欤。于此尊岂非然哉。可思之。

具书

　　圣阎曼德迦威怒王立成大神验念诵法（不空译）。
    十六日奉传受了。同二十二日记之了。
    金刚药叉（北方羯磨部教令轮身也）。
　　五大尊义云。金刚药叉意云何。此尊眼等五识至佛果位成成所作智时断惑形也。尔断何惑。断三界分别俱生惑。其断惑次第并体用何。后三识断惑一刹那位。先五识俱被引。断惑何故尔。后三识体用各异也。前五识体用俱等。前五弱后三强故（文）又云。何故云成所作智。眼等五识遍化作身土。化身造作佛事。众生前成利益事新也。秘藏记云。二利应作故曰所作。妙业必遂成之称也（文）唯识论云○瑜祇经（金刚焰口品）云。在佛名金刚大药叉。呑啖一切恶有情及无情等物三世一切恶秽触染欲心。令彼速除尽。呑啖无有余（文）理性院习云。不食之人以咒加持饮食施之忽啖食（云云）。
　　种子。.三形羯磨轮。瑜祇经云。当观吽一字成大羯磨轮。放光焰金色（文）今种三依此文也。所谓.降伏义。轮摧破义。故.字变成轮欤。大疏云。.恐怖声（文）可思之。
　　尊形。三面六臂。仪轨等中出。如下所引”
　　道场观。金刚药叉。息（灾）仪轨云。唯愿薄伽梵听示现权身说大威神验真言。佛言。欲现何权。答曰。现大圣药叉金刚形。过去佛已现。现在佛今现。未来佛当现。我今非过去非现在非未来。现我自心三昧忿怒而守护佛法愍念有情。佛言。仁者善可现权说大灵验真言。即时未起座现三面六臂大威忿怒毒形。以七珍璎珞庄严身。其身长大无量。遍身火焰燃如劫火威猛。顾视四方如兽王勇猛。诵真言（略抄）又云。药叉王自现身加持持诵者。即念怜愍有情故示现妙形像。二世菩提何非成就。设诸恶人魔鬼神等起恶心欲恼害行人远近来向行人住处。则路中自所杀害。此神验三十里外围绕令无诸障碍（略抄）瑜祇经云。我今更说金刚药叉形。六臂持众器。弓箭剑轮印及萨埵羯磨。五眼布忿怒。三首马王髻。珍·宝·遍严饰（文）其余诸尊尽如金刚界（文）。问。六臂持物表示如何。答。六臂持物是左手弓轮铃右手箭剑五钴也。此中弓箭表敬爱。剑轮表降伏。铃杵表本身金萨也。又秘决云。仁王经本尊不动尊改索手令持十二辐轮。又右手剑锐向轮方也。斯则破十二因缘生死轮转意也。金刚药叉左右手持剑轮准之。剑轮降伏义。可思之。弓箭为敬爱事。准..尊弓箭可知之。问。金刚药叉是金刚尽菩萨（牙菩萨也）教令轮也。何云本身金萨耶。答。相应经总一部十二品皆有本尊。悉以金萨为本身也。况复金萨者一切义成就菩萨即释迦也。释迦又金刚药叉正法轮身也。可思之（已上或人说）。
　　（御自笔云）本身事。
　　一。不空成就（五佛五菩萨五大尊五轮相配之时当之。又出摄无碍经）。
　　一。释迦（不空成就同体故。又悲花经出之。释迦因位为大药叉啖食未发三乘菩萨者）。
    一。虚空库菩萨（出金刚智轨）。
　　一。催一切魔菩萨（出理趣释）。
　　一。金刚歌菩萨（心要意以嬉鬘哥舞为羯磨部四亲近时歌菩萨当牙菩萨也）。
　　一。牙菩萨（已上御自笔也）。

　　大师御作东寺五大尊中金刚药叉依瑜祇经被造之。右足踏花。左足少屈势也。问。五眼三首表帜如何。答。或云。五眼表金五部。三首表胎三部（云云）斯则表五部三部圆满义。一身具五三。又显两部不二义欤。
　　问。马王髺意如何。答。或云。此尊头发逆上似马嘶鬣。故云尔也（御自笔云）五眼三首事当流习如是。神妙神妙。又坐大羯磨轮事。当尊北方羯磨部故也（已上）问。其余诸圣尊尽如金刚界（文）意如何。答。除中台金刚药叉其余三十六尊图位形像如金刚界也（为言）四波罗蜜四佛十六大菩萨二十五轮各住本位。八供四摄十六大护等无量眷属恭敬围绕故。问。今金刚药叉不空成就教令轮身。何有三十七尊围绕义耶。答。各具五智无际智故无失。
　　本尊加持。斯印言出瑜祇经中。印名根本印。明云金刚尽明也。问。印形表示如何。答。此印表摩竭鱼之首。二小二牙也。内缚二中二无明齿也。故经云。戒方忍愿指内相叉为齿（文）二大二头间为两眼。故经云。进力禅智由如笑眼形（文）（此表示如别次第尤可然）。
　　又印言中言出瑜祇经。印金刚牙菩萨三昧耶印也。
　　又印言金刚界牙菩萨羯磨印言也。今尊与彼菩萨同体故欤。二小二头可观四牙（矣）经中说初金刚尽明功云。诵此一千八。随顺而摄伏三千世界中上至有顶类。若加持男女能令阿尾舍。三世三界事尽能知体咎○若与人食毒。诵明三七遍掷印加彼器。即成蘖噜拏啖食诸龙毒。或观成本尊。或印成本尊。皆得摄彼毒。若令人敬爱以印遥掷彼。或想以印击彼。如奴仆（文）私云。阿尾舍者。或经注云缚。是令摄缚怨灵等义也。又云。若欲得仙药及往极乐界知足天王宫。随所意便得（文）问。此密教安养知足往生意如何。答。或云。依金刚药叉加持断三有轮回烦恼业苦遂安养都率往生也。斯则三品悉地下品得仙（秽土）中品（极乐净土）上品知足密严也（云云）私云。此尊三首五眼表金胎五部三部。安养都率又密严华藏故。依此尊加持生两土欤。仪轨云。又金刚药叉为施调伏说大威怒王根本大心真言（是咒印甚）秘密故非表。仪轨即在别卷。亲近阿阇梨承事可习学甚深故也（已上注也）诵此咒时一切魔王鬼众不得安稳怖惧之事。如大灵验真言无异。但印咒别。若欲行此咒。如圣不动尊念诵仪轨而作法（文）私云。此印言可寻决（矣）已上五大尊秘决记之。又御口云。圆融院御时广泽宽朝僧正·延命院无果僧都·天台慈惠僧正等五人明匠令修五大尊法。院自御听闻所及睿览之时。修僧五人中三人同于本尊（云云）睿感尤深而及御寻之时。宽朝僧正申云。真言行者同本尊事常事候（云云）此事在记。文少相违也。今所书语传也。

具书事

　　金刚药叉瞋怒王息（灾）威神验念诵仪轨（金刚智译）瑜祇经（金刚焰口品同译）。
　　五大尊明王义释（般若寺记通五尊书也）。
    传受抄记如前是则为绍隆佛法回向菩提也。

金刚佛子赖瑜

（御自笔）四月三日一见了。在御判。

薄草子口决第十五

诸明王部第三
　　爱染王法（上）经云。造像安于西。行人面西对（云云）御口云。此法以敬爱为本故。设何法修之。本尊安置方。行者净衣炉坛等皆以敬爱相应用之。但五种相应印明中随法用随一为异（矣）付三十七尊记之（云云）御口云。修此法有二样。或付十七尊修之。所谓依小野僧正大次第。彼次第就金刚王仪轨胜佛顶仪轨造彼（矣）或付三十七尊行之。所谓依瑜祇经说也（云云）。问。秘抄云。或依小野大次第十七尊行之。或依金刚界成身羯磨会行之（文）付三十七尊本说聊相违如何。答。相应经爱染王品云。结大羯磨印及诵根本明○又结金刚界三十七羯磨。及以本业明速成百千事（文）既瑜祇文用金刚界三十七尊印明（云云）故知二义俱不违（而已）（御自笔里书）瑜祇经序品三十七尊各说一字明。是专其诚证也。凡或一经悉爱染王本经习之故也。仍第三重极秘习有之也。或记云。小野僧正自笔大次第之奥日记云。以金刚王仪轨为爱染王仪轨。禅念律师所传（云云）御口云。禅念律师者宗睿弟子也。寻云。金刚王四臂。爱染王六臂也。手臂说相违。何依彼记作此次第。小野僧正说恐有疑耶。答。彼轨所说咒既同。岂异尊耶。但至手臂相违者。爱菩萨法中说四手爱染王像。或本末身不同欤。金刚王本身爱染王变身故。例如普贤菩萨普贤延命二臂二十臂本末不同故也。或瑜祇经中法全无别仪轨。但以经为仪轨。以此为习。大师御意如此（云云）或记云。范俊流金刚王即爱染王习也。即付大次第之心也。种.三箭即此心也。诸尊改观十七尊又此心也。爱菩萨即爱染王习时如此（已上）义范传以金刚萨埵习爱染王。
    种。.三五钴一印明诵（云云）故....明即爱染王一字心咒习也（文巳上）御口云。相应经并金刚王轨之外又有仪轨等。虽然彼两种外不用之。彼皆伪书（矣）（御自笔云里书）或古德云（淳观）金刚王者非东方四亲近中王。只于诸尊中得自在故名金刚王。故彼轨用爱染轨全无失（云云）愚难云（且旧难也）金刚王仪轨云。毗卢遮那如来自性成就法身大菩提同金刚界中流出一切如来钩召智自他爱用异名金刚王菩萨身三昧耶三摩地念诵仪轨（文）如此文者无诤。东方金刚王仪轨也（已上御自笔也）坛上有.字变成五峰八柱宝楼阁（云云）御口云。五峰表金界五智。八柱示胎藏八叶。斯则两部不二之楼观也（云云）问。以.字为楼阁种子有何由乎。答。坛上有.字字变成赤色莲华（云云）御口云。赤色是敬爱色故当尊敬爱尊故然也。问。.为莲种。有何故乎。答。经云。清净自在字彻照三界冥地狱。诸趣悉净如莲花（文）惟云。莲花不染体故以清净自在字为种子欤（御自笔云）..（因业不可得痴）.（尘垢不可得贪）.（灾祸不可得瞋）.（涅槃）四字合成字也。是则灭三毒证涅槃也。故为清净（灭三毒）不染（涅乐）莲花种子也（已上御自笔也）。
　　莲华上有.字变成炽盛日轮（云云）御口云。炽盛日轮或表果地智德之勇健。或显此法悉地之速疾也（云云）。问。.字为日轮种子事如何。答。.字是菩提心种子故日轮又喻菩提心故然也。又云。.日天梵名初字故。先日御口云。诸尊明中取初后字为种子（云云）。私云。检云。疏第十云。凡诸真言中随取初中后字用为种子皆得也（观察记宗要之字耳矣）疑云。初义不明。以.字月轮为菩提心处处说分明。依之菩提心论云。我见自心形如月轮（文）别本即身义云。本有心月轮观本有.字（取意）加之菩提心论中以日轮喻三毒烦恼见。故论云。一切众生本有萨埵为贪瞋痴烦恼之所缚故○若当合宿之际但为日光夺其明性所以不现（文）尔者如何。答日轮为菩提心事非无依凭。大日经疏云。日喻本性菩提心。即是毗卢遮那自体（文）但至菩提心论文者。今教专谈即事而真故。三毒体元本有菩提心体故。月轮是修生菩提心故。所以爱染王之称大染法之义专依论藏之意欤（御自笔云里书）菩提心论云。于内心中观日月轮（文）此文学者了简多端欤。而今分日（即事而真故也）月为本有修生之义诚巧妙乎。但以日喻能覆贪瞋痴。犹只可禁忌之欤。论虽有但为日光夺其明性所以不现文。但是为取月轮阙分非取日轮能覆之义分也。争虽一旦以日可喻三毒烦恼乎。譬喻有全喻有分喻。今只为取十六分明昧显修生菩提也。虽有但为日光之词。更以日不可及喻烦恼欤。是愚案浅略一义也。不可用之（已上御自笔也）。
　　日轮中有。.变成五钴金刚杵（云云）御口云。本尊种及三有二习。一种.三五钴（或五𦙶钩）二种尊三箭。此二样随事可用之。谓但敬爱时.箭也。调伏之敬爱时.五钴也。先达随事教随一。依之末学多思各别传。自是非他。尤不可而也（云云）私云。或秘记云。诸师各有异解。或言。.字为种子。两三胡杵为三昧耶（两三胡杵上下相交。是依金刚界说耳）或言。.字为种子。白莲华为三昧耶（是依瑜祇经初品耳）或言。..二字为种子。各成人形杵。二杵转交为一五智杵然后变成一身两头尊（此是依秘轨文）或言。更以.字为种子。以箭为三昧耶（是依金刚界理趣会耳）又御口云。种子重吽三形人形杵也。人形杵者上三钴下二钴也。上三钴人形头面两手。下二钴两足形故云人形杵也。
<PIC>T79026401.GIF</PIC>

    此二种人形杵逆顺交会二方各成五钴。合十钴也。是则定惠不二义也。.又杵种子。重二.表理智不二而示两杵交会义也。印又用内外五钴印。是人形杵印也。二手各成半五钴印。合又成五钴印。二杵交会人形杵义也（云云）私云。此外更有人形杵印。又显两杵交会之形。言重..更问（御自笔云）人形杵事除二障令归本有一体之五智。乃至男女赤白之二滴事等以为深秘之传等有之而已（已上御自笔也）问。人形杵义出何经轨乎。答。御口云。无正经轨说。出日本先德作中最极秘密..法欤。依之故僧正云。此尊印明瑜祇经所说三印三明五种相应印明外皆是田舍真言师等所传也。伪假说也。不可依信（矣）（云云）私云。经轨说是都会坛说也。谁知此尊秘印秘明皆秘密坛传故。师师口决第第面受付法在于今欤（御自笔云）喜多院御室仰云。胜贤僧正所传受之。三宝院流专似御流（仁和ニハ御室御传ヲハ号御流云云）无屈曲无今案省略正直欤被觉悟（云云）（已上御自笔也）问。以.字为种子。有何所由乎。答。私案云。.字是忿怒义故为忿怒尊种子欤。故大日经第五云。.字名忿怒（文）。
    问。若尔不动大威德何..字为种乎。答。忿怒是五大中风大义。故大师即身义中引大日经文云。.字名为风（文）故知.字云忿怒事专依.字体也。然则..同以.字为体故为忿怒形种子也。今尊.字又尔也。或外书云。风者天地忿也（文）内外虽异义理是同。五大尊种子皆以有.字体之字为种子。良有所以也（御自笔云）私义尤可然欤。但.为忿怒尊种子者总义欤。付当尊聊可有别义欤。.因也。因者根本无明也。一切惑障等因无明生。.损减义能损减无明。.大空义。趣入之可断无明。自我所生障本有俱生障等诸地菩萨犹如醉。若持爱染王根本一字心。此障即除灭不得少亲近（乃至）观一吽字声出入随命息。○但观字因起等同于大空（文）当尊不共别德偏此一字心也。更不可异求者也。又秘藏记释.字之义聊异之。.磨字有义又增益义。.空义损减义。仍空有之中间立中道。中又不可得也。入.字门不可得又不可得也。.安身口意。观五𦙶金刚加持则能除灭无始以来三业罪障。如金刚能摧破一切物云云（取意）（可思之已上御自笔也）。
　　身色如日晖住于炽盛○（云云）御口云。身色如日晖者。显身体赤色义也。斯则敬爱尊故表赤色也。又深秘义云。此尊是慈悲染心肝怜愍彻骨髓见众生苦。忧念故身毛孔血流而遍身悉赤色也。涅槃经住极爱一子地之义可思之。故涅槃经第十六云。复次善男子。菩萨摩诃萨修慈悲喜已得住极爱一子之地。见诸众生为烦恼病之所缠。切心生愁脑忧念如子。身诸毛孔血流出。是故此地复名一子。○菩萨摩诃萨修舍心时则得住于空平等地（文）（御自笔云里书）或云。极爱一子地者初地又第八地菩萨也。其身如红蓑。众生毛孔出血故红色（云云）初地第八地事可寻之（已上御自笔也）。
　　三目威怒视。御口云。三目表三部。谓三目具一身显三部一体（文）或云。三目即表不二也。左胎右金中不二也（中目细笑眼相口传）又云。左佛眼右金轮中爱染。所谓诸佛三身也。佛眼法身。金轮报身。爱染王化身。三尊一体义也。严觉记云。三目者照三界义也。威怒视者诸佛忿怒是从慈悲生故。怒视即慈悲眼视众生之义也（云云）私云。今教意怒体即慈也。何成悲生义乎。故疏第十云。如佛常教以慈对治于瞋○今以大忿瞋而除忿瞋。难解难信（文）忿瞋即慈悲体即事而真谈难信解故云难解难信也。故知以明王大忿怒视而除众生忿嗔也。悉如下记（御自笔云）私云。五尺之身份以面为首。面上又以眼为最。今尊三目殊可习之也。三目事可有重重欤。三目只忿怒形具足形相欤。余明王如此（云云）（贤觉义也云云）又表三谛（成就院义）此等义初重欤。又三部三密（面注之）又三界（照见三界施与三品悉地云云严觉义）第二重又表法身般若解脱之三点。今尊聚集三世诸佛果德囊括十方萨埵大悲。大悲显彼身色。果德表今三目也。观音大悲虽有金人之诚文。不如今尊极爱一子。普贤虽极如如法身果德。又不可如今三目果也。诸佛万德虽恒沙。不可过此二法（果德慈悲）今含藏二德之故其德齐等大日也。三目表三点事。涅槃经宝师疏第三云。伊字三点若并则不成伊纵亦不成○如摩醯首罗三目独得成伊○解脱之法亦非涅槃。如来之身亦非涅槃。摩诃般若亦非涅槃也○来证涅槃。须有能证身须有智惠。大烦恼等灭。此三法合名证涅槃。若唯身亦非涅槃。唯般若亦非涅槃。唯解脱亦非涅槃。此亦各别未有断证亦非涅槃○如来之身金刚心后证智断二德。身智无碍自在之义名为解脱。即此般若依身自在。一一皆与二不相离。名秘密藏。非诸凡夫二乘境界故。未曾为物分明显示故（云云）（已上第三重）三德秘藏释如此（云云）此义就密教有秘中秘口。先师僧正云。命尽之时口传也。先师觉洞院唯授我一人（云云）（已上御自笔）。
　　首髻师子冠利毛忿怒形（云云）御口云。此五种法中降伏之标幖也。余流师子冠降伏义持者无畏义也。当流习今师子冠表自在度人无空过义也。故疏第一云。今此宗明义言师子者。即是勇健菩提心○犹如师子随所执缚必获无遗。即是自在度人无空过义也（文）可思之（云云）。或云。书怨家姓名置师子口中。是摧破义也。玄秘云。或师云。不限调伏。又书檀或姓名可置之。但经又且出调伏一义欤。此义优也。相叶自在度人无空过义（矣）或云。小野僧正谓调伏法时书那磨置师子口。师子牙有血（云云）。问。忿怒形（文）尔者忿怒是随烦恼其一。瞋烦恼其性也。何为利生方便之姿乎。答。诸佛菩萨济度顺逆方便有之。若尔者何为疑乎。付中今宗谈即事而真之旨故。三毒三妄之烦恼自成法界曼荼之圣众。又述直约诸法之理。故五障五盖之迷倒性显佛界瑜伽之功德。若尔者狼以显网勿拥密关（矣）问。瞋痴等寻其本者唯心一性法故。烦恼当体即菩提。是显乘又同之也。若不然存凡夫所起痴等者。诸佛又愚痴不可有觉者义。曼荼罗圣众又可有三有轮转乎。如何。答。显乘是缘起因分法门故。唯心为本。摄相归性谈烦恼即菩提义故尔也。今教性德轮圆法门故。事理诸法各各别别法然本有也。故瞋烦恼本不动降三世形也。痴烦恼又军荼利四蛇大威德水牛等也。故知显虽云烦恼即菩提。实归唯心一理故。转烦恼成菩提也。今不得理。贪等事法性佛性然果德故。烦恼全菩提。故大日经疏第十云。如佛常教以慈对治于瞋。○今以大忿瞋而除忿瞋。难解难信（文）可思之。然则虽不改凡夫所起三毒而又异（矣）又不动九界迷情。虽名等流法身而又非有六道轮回也。又佛果虽有痴烦恼。无所不觉也。仍无过。问。三毒已同何成能所断。若成能所断义者。岂非转舍乎。又果位存痴许觉者。恐成有名无实欤。余又尔乎。答。今教于显教所绝离之唯心无相之位。更以法身言心缘诠彼故。教主同闻等皆心内法门自受法乐谈也。教主心王毗卢遮那第九识。八识已下心王心数皆围绕眷属也。第九识心王从法门身现羯磨身时。贪瞋痴等心数又从法门身现执金刚等羯磨身。云不动爱染王等也。此法界曼荼罗圣众皆无碍涉入故。诸尊互具诸德无一分未满一法未等。故大疏云。若少分未等一法未满即不名集会（文）然则贪瞋痴等又信进忏等德具之。故佛果痴虽不改迷界痴具尔德痴故云大痴。又异迷界但痴故成能所断义。又具觉知义也。又以痴断痴义以喻示之。染雨水衣以雨水洗之。思之。爰知诸法历然不动一尘一法。遍计分别前见之成毒。三密智眼前观之为药。迷悟在心无执而到（矣）若云汝强存痴故可无觉智义者。汝宗于佛果许性惑。彼惑中有痴。若尔者可无觉知乎。若云性修义殊者。今又缘起性德谈异故。虽繁言行者用心大要故注大概（而已）（御自笔云里书）烦恼即菩提事一宗肝要欤。愚朦未散。重欲被指授。一面云。爰知诸法历然不动一尘一法。遍计分别前见之成毒。三密智眼前观之为药。迷悟在心无执而到（矣云云）今云。一尘一法中性然具万法。其万法中痴成毒觉成药。故不动痴即药欤。若尔今教意性然诸法历历不杂乱如纳粟（诸法诸尘）于一器（一法一尘）（云云）今痴粟觉粟已是各别也。非挫痴云觉。何云不动一尘一法哉。若是痴觉已一器。挫一器可云痴觉欤。显家无此义欤之故也。但痴粟觉粟中各又性然具万法。重重帝网之圆融是也。仍无失欤。犹欲被指授（矣）一面云。雨水等（云云）此一雨中染衣雨洗衣雨可各别欤。然其不审。又如前粟。若又湿雨时其衣不宜。而以件雨水洗之时。其衣严丽欤。是挫一染洗各别云也。然法譬可不齐欤。法一尘一法中痴觉性具（文）已别也。譬喻挫一雨非各别故也。但是非全喻。常途以慈治忿。今教以忿治忿也。如以雨水洗雨水衣（云云）只为显此一义也（云云）。
　　一。如天台性惑不可疑痴事。
　　天台如谈性惑。自家又谈事惑也。天台所谈分齐性惑是体（真如实相一味平等义也）修惑是用（历然各各诸法也）天台于一体可具诸惑道理立之。如于法身有可具诸相道理。故弘决释为诸相本也。今秘宗于性德历然诸法一一各各具之也。然者于性德显密所谈虽殊。于其体边者又谈性惑是同（为言）已上条条犹不审也。此奥可被注也（已上御自笔也）。
　　又安五钴钩在于师子顶（文）。御口云。此约钩召之表相也。或云。五钴是五部五智五种法成就义也。大师表云。受持顶戴福利无尽。外以摧灭魔军内以调伏烦恼（文）或云。师子冠者显理界极（胎大日）五钴示智界极（金大日）钩者钩召。一切众生烦恼染心同于本尊大欲大染。而令证五智菩提之心也。理智冥合义可思之（内山义）私云。师子在下表因位勇健之菩提心。故疏云。言师子者即是勇健菩提心（文）五钴在上显果地显德之五智德。故大师释云。果位为智（文）诸佛五智皆具众生诱引之利他德故兼钩因果德同安顶。是示发心究竟无二义也。故菩提心论引经云。发心毕竟二无别（文）可思之。
    五色花鬘垂。五色是五部色垂彼花鬘则五种相应之幖帜欤。
　　天带覆于耳（御自笔云）文选东京赋云。夫君人者黈纩塞耳。注云。以绵大如丸悬冠两边当耳。不欲妄闻不急之言也（文已上）御口云。帝王耳上垂白带或插黄绵。为不闻非法事也。明王本誓拟彼欤。即王者威仪也（云云）。禅林义帝王冕垂左右耳。奏闻外事不闻之。奏闻时举之闻。闻已必行。文集云。冕旒垂亲劳体（文）明王本誓依行感应亦复如是（文）。
　　左手持金铃（乃至）安立众生界（文）御口云。此手约息灾之表相也。左铃妙声遍入一切众生身心。令得大乘法乐开发本有五智菩提故。右杵向外。故慈觉铃杵释云。般若妙声遍入一切贤圣身心令受大乐。普于众生自性心内开折菩提大种智牙（文）故知此铃杵仪形是未安者令安存标相故。云安立众生界也。故即身义释大悲句云。怜愍心彻骨髓。诸有所作皆为令众生建立也（取意疏释同之）又药师经云。常以大乘而安立之（文）或云。不动众生迷体。元是金萨故云尔也。菩提心论云。一切众生本有萨埵（文）可思之。
　　次左金刚弓右执金刚箭（云云）此定惠表示也。左弓定右箭惠也。御口云。此手显敬爱德也。冥合有二义。一箭合弦是冥合义也。二所放矢至何处立物为冥合也。私云。此手持样不同。或箭合弦引而如射虚空势（天台习欤）或矢遣弓手方右取矢头未合也。或弓箭各两边竖持之。或弓如先矢当胸横持之（此御笔本图样也）又伏见爱染王堂寸增三百体爱染王中尊如御笔图木像也。是定祖师遍智院僧正御计欤。彼女院所归体故。可寻之。
　　如射众星光能成大染法（云云）御口云。此尊摧破三光天子之障难故云如射众星光也。所以炽盛日轮日天子。持彼手轮月天子。弓箭手射众星故云除三辰障难也。此余流习也。当流习云。取星光指速疾之义合此法悉地速疾也。故星光指云射非射星也。不然者不顺能成大染法之句故（御自笔里）祖师元海僧都口决云。如射众星光是速疾义也。或书日观相日月轮光矢射散道场内（文）又摩尼射光（文）如此证文显然也（已上元海口决）（已上御自笔也）。
　　左下手持彼（乃至）速灭无有疑（文）御口决云。余皆总德。今此手示别德也。故疏云异说师师习区乎。仁和寺大御室范俊流等持仁王习之。醍醐流打任习所求事也。即虚拳也。但当流最后至极习有二传。一者人王上观所求事。第二重大师御意（云云）更问（云云）玄秘钞云。彼者或传云。所求事也。作空手随处求临其时以三摩耶置彼手成愿。息灾用轮。增益宝珠。调伏一钴。敬爱莲花。钩召钩。延命甲胄。三宝院权僧正云。彼者随所求事（梵字书）可令持之。或师云。所求事三昧耶形以千手四十手三摩耶形可准知之（云云）。此传有奥。或可观念。或梵字书可置欤。私传云。持人王人头十字上有人王。六粒宛如牛玉（云云）大僧都彼手后冷泉院御名梵字书令持之。调伏故也。神日律师云。彼者指人王也。但不云何粒耳。仁和寺于御室问小野僧正给。仁黄答申给（云云）唐本像或令持人头或指日轮。或抄云。令持人头即令持人王之义也。人头有人王故也（云云）皇庆阇梨云。肉团人头月轮同意也。能可得心。持神魂似日轮。实不日轮（云云）最秘传云。彼者心也（大师口传）问。心者无形相。云何可令持乎。答。于心内如如不思议疏下置心者肉心也（云云）又大日经疏曰。诃栗驮心（云云）此传秘之中秘也。辄不可授之。付此传可观想有肉心欤。或书心字可量欤。心字者阿字也（见最胜光明心经）大师御持佛彼手拳而持物慥不见（云云）然者只今作拳尤优也（文）（已上抄文）御口云。权僧正者胜觉权僧正。神日律师者益信弟子也。大僧都者松桥大僧都（元海）是明海僧都受法师也。又仰云。此玄秘抄者胜俱胝院明海僧都作也。初于劝修寺宽信法务为师受法。彼时私记云金宝钞（劝修寺流要书也）后改彼师就松桥元海大僧都学法。彼私记名妙抄。是宽令记也。金宝抄更记加（矣）后又记秘事口决云玄秘抄。此玄秘抄小野之肝心当流之骨目也。永以无出固门外（矣）世间多妙抄云秘抄。甚非也。
　　右莲如打势者。御口云。赤色莲花端少白色为深秘习也。赤色敬受色。白色本有心莲也。依敬爱法打显本有白莲义也（云云）玄秘抄云。右莲如打势者。以右手莲华令打持彼手边。是即令摧灭恶心障难之辈也。故次下文云。一切恶心众即灭无有疑（文）。（御自笔云）醍醐传有三重。更可问。所求事初重也（已上御自笔也）或记云。持彼手有二传。一者所求事（醍醐传也）二者人黄也。人黄者第八识也。心藏也。善恶皆由心故。令持心时随五种法可用心也。若息灾此心从无始以来与他人行不善非法。酬彼先世怨念等此生一切不祥。受故持人黄。以本来清净莲打破彼不祥。是息灾心也。增益时除悭贪业。调伏时除怨念咒咀。敬爱时除相背业。钩召时背佛道入外道之业除之。而钩召佛法令入本尊三摩地也。故知一切但人黄上可有用心也（是小野说云云）又或师口云。于此手有去识还来习。谓左手第八识神魂将去时以右手本有心莲打取彼神魂令还来。故延命法可观此手（云云）私云。彼手人黄者众生总报体即第八识也。彼识持业寿种故。下云一切恶心众者。所持业寿种也。右手莲者第六识菩提心体也。所以五智中莲花智皆是第六识处转。故知以第六识菩提心蕴赖耶中业寿种。焚灭故云一切恶心众即灭无有疑也。大日经疏蕴阿赖耶中业寿种除无垢菩提心生（云云）可思之。

　　以诸花发索绞结以严身（云云）。作结跏趺坐住于赤色莲（云云）长水子璇释云。抽一脚为半伽。于中以右押左为降魔坐。以左押右为吉祥坐。若两脚相押为全加。此坐能令仪相端好。广如智论说。故偈云。见画加趺坐魔王尚惊怖。何况入道人端身不倾动（云云）私云。三种座中今结跏者。是全跏坐也。智论偈既云见画彼坐魔怖。故知今明王结跏又降魔义欤（御自笔云）诸座事本经仪轨中往往有之。座法虽多大旨不过五种。可见之（已上御自笔也）。
　　次赤莲。是说敬爱。赤色西方也。西方又敬爱方故。四种莲中取赤莲也。
　　莲下有宝瓶两畔吐诸宝（云云）御口云。此五种法中约增益之表示也。又此宝瓶是地天三摩耶也。或表万德圆满义也（云云）或云。莲花座下宝瓶表福。师子冠上五钴表智。坐福戴智。非以理智功德而为身心。又以福智二严而为依报也。或传云。师子冠表智。师子畜类中有智也。执缚诸兽。又智断之用也。即是金刚界也。依为空曼荼罗有顶上为冠。宝瓶表理表福。万法出生理用福用也。即是胎藏也。依为地曼荼罗为座。当尊以福智二严多为依正。又经题瑜伽瑜祇岂非两部理智之相应哉。乃至赤白二谛之根元男女敬爱之悉地职而悉发于理智冥合。并悬于当尊之悲愿。今师子宝瓶之习颇契道理欤。可思之已上以或传意注之。可早破可早破（已上御自笔也）或师云。莲下有宝瓶。有二传。或莲下可宝瓶也。或莲许有宝瓶也。莲前画之。非莲座下也（御自笔云）当流莲下常事也。但五指量时莲前也。是为令极少欤。长带于心藏故欤。问。雨宝但两边不通八方乎。御口云。举左右显前后等欤。私云。两畔左右如次胎金表示也。中央宝瓶表两部不二欤。所谓理智不二尊坐两部不二瓶良有以也。
　　金刚界三十七尊前后围绕（文）。御口云。三十七尊围绕有三重义。初重大日到阿閦所与阿閦同处坐。中台大日所置爱染王也。余三十六尊如次围绕（矣）但大日至阿閦所者。是围绕佛菩萨中初尊故欤。第二重大日变成爱染王观之也。第三重大日举体即爱染王故。
　　花座。口云。明王六叶印（云云）御口云。如常八叶印。以二风各着二火背成六叶也。朱付云。先本尊印言。御口云。三十七尊印言前结诵本尊三印三言也。且除五种相应印明（矣）。
　　三十七尊印言（金界羯磨明用之）御口云。三十七尊印言有三重习。今但举初重印言。第二第三重重秘之。第二重羯磨会明用三摩耶会印也。第三重甚深秘传云。用相应经序品印言也。所谓外五钴一印诵彼三十七尊也。但中台.字初加.....句也。显大日即爱染王义也。故先诵......。次.四反（四佛）次.四反（四波）次....（东四菩萨）次....（南四菩萨）次....（西四菩萨）次....（北四菩萨）次.四反（内四供）次.四反（外四供）次.四反（四摄也）如次诵之。结句..加之（云云）私助云。于一五钴印。可尽三十七尊位。所诵中钴二中头观...。四边钴二空（东）左风（南）二小（西）右风（北）顺旋各指头观四佛种。又中钴上[/卽]四波。种四方钴各上节四方四菩萨言。各顺旋观之。次四方四钴中[/卽]顺旋观内四供。次中钴第二[/卽]顺观外四供。次四方四钴下节顺观四摄明也。一印而摄三十七尊次位。实甚深者欤。相应经云。常持此赞王结大羯磨印。以一字心明三十七圆满（文）（私云。赞王者十六大菩萨颂也。大羯磨印者外五钴印也。一字明者三十七尊各各一字明也）又云。持明阿阇梨思惟十六义。诵一字心密。三十七圆满（文）以此二文成一五钴印诵三十七尊明也。问云。何故密严院愚案抄云。安瑜祇经说大日一字心密等中云。持明阿阇梨（乃至）三十七圆满（文）（具可见经文也）此释既一字心局大日.一字（见）如何。答。案经文比来次第。上举三十七尊一字明。次说十六大菩萨赞毕。然后云思惟十六义诵一字心密等。岂局大日明乎。但至先德释者。且为成十七尊义。一字中大日明别举之欤。仍无过。问。序品大意分二段欤。初总说三十七尊言。后别说大日印言欤。所谓后段中云。常当持普贤菩萨一字心明（文）以上文案之。普贤名唯在大日故。尔者犹不明如何。答。普贤通总别。或释云。三十七尊皆名普贤（文）上段虽局大日称。下文通诸尊。何过乎。付中下文云。此名普贤金刚萨埵三昧耶三十七智深密相应（文）非通三十七尊乎。又云。此五钴印即五部。五智各各具五尊。五部各具五部义也。唐阿阇梨颂各具五智无际智圆镜力故实觉智之即身成佛深义。偏在于此印言（而已）问。三重印言俱用之欤。将随一欤。如何。答。用随一。就中唯传初重者。初重若三重悉传者唯可局第三重。第二重准知（矣）。
　　理供。问。五供八供中何乎。答。五供印明（矣）问。或人云。五供八供任意如何。（御自笔云）诸尊行仪不出三部。大法（金台）别行（苏悉地）也。而小野流习纵虽出胎之法。必就金及别行行之也。仍今法就金时用八供。就别行之时用五供也。又金别行用五悔也。仍何法小野用五悔也。天台何法用九方便也。广泽之习可寻之。粗九方便用之欤。可问之（已上御自笔也）。
　　赞。御口云。朱付别赞在之（云云）虽然但用爱菩萨赞不用大次第赞也。
　　入我我入（定印）。御口云。朱付敬爱时用一肘观者。今处举入我我入观改之用一肘观也。是复入我我入观也。又云。前一肘观也。定印者弥陀定印也。问。一肘观次第如何。答。大次第（小野僧正作）云。先于自身前观阿字门成净月轮。于轮中观斛字成金刚爱菩萨。身朱砂色身放红光。二手持箭。分明观已诵四字明。结印引入自身。四字明云。....。便以印加持四处。真言曰。唵嚩日罗（二合）罗誐阿地瑟吒（二合）娑嚩𤚥斛。谛观己身如金刚爱菩萨。威仪色相无有差别。即观彼人在前一肘。身下有纥利字成莲华。自身从花孔入彼人身遍其形体支分。犹如披带衣。上下谛观其形无二。即诵真言曰。唵嚩日罗（二合）罗誐罗誐野（自名）斛（彼名）玄秘引此文中。观斛字傍付之云。变成箭反（文）意云。于日轮中有.。变成箭。箭变成金刚爱染菩萨（为言）御口云。先住弥陀定印作此观。云已结四摄印诵四字明。如常。次第结印者四摄印也。次便以印等者结三摩耶会爱菩萨印（外缚进力立交）诵此明（文）次又结前定印作谛观已下观想。次诵明时又改定印住前爱菩萨印也（云云）。问。此一肘观本说经轨何乎。
　　答。玄秘云。胜佛顶仪轨在之。但小异可见之（文）又云。禅念律师传有此一肘观（云云）问。文意如何。大次第口决（仁海口决成尊记文）先于自身前观阿字（乃至）引入自身者自身之本性爱菩萨故。先前观菩萨引入自身者是则教之方便也。举体法然之佛身也。○彼人者胎藏界女母也。.莲华者女人之八叶向下。○自身从花入者金刚界男父也。即男子八叶向上。件茎一右杵也。理趣释云。二根交会五尘成大佛事（文）二根者自莲华彼五钴也。五钴者有情五体也。五钴一钴皆义同也。○遍其形体支分者父骨因母肉因遍覆生长○被带衣者如大国男女始会时衣（已上委在口决耳）○........者其印相者赤白和合雨部不二理智冥合之形也。者三身一体定惠不二之义也。..者金刚。○...者初..（金刚界男）次..(胎界女）..此云爱染。即是定惠互爱之。二爱和合之身体也。.者乘不可得义。乘者一切众生皆悉乘如实道来成正觉身也。处乘者母之莲也。依之三世诸佛皆坐彼莲。.者.字因缘至极之位也。父母因缘胎内之五位。经五智圆满之形成自证圆极住无处作之位。然后修欲触爱慢之行（文）私云。依大次第。此记意一肘观专付十七尊次第可修之欤。一肘观者。行者前去一肘量观月轮等故云一肘观。非月轮量也。故云前一肘观（矣）问。犹如被带衣等训释如何。答。高野房海阇梨记云。师说云。故人传如披带衣读之。法务御房御记。如披带衣令训之带衣者夷悬也。别别颈带衣等令着用衣也。如披带衣锁アツメテ而着衣也。披其衣怀中抱人样。彼此和合即成一体无二自他令敬爱也。爱菩萨三业自身三业彼人三业三三平等更无隔别观也（已上）私云。法务谁人乎。醍醐定贤劝修寺宽信欤。或抄云。披带衣不可读（云云）。私云。或轨付岐流假名。仍勘玉篇等之处无岐流读。韵抄云。比良久比吕久。玉云。敷羁切开也（云云）付之私案之云。披带衣欤。解带入同怀中相抱义欤（云云）。已上阇梨记也。私云。或人云。犹如披带衣之上下（云云）此点顺文欤。所以准初谛观己身文今又谛观可为初欤。又夷悬衣云上下欤（御自笔云）披带衣之习不一准。为才觉尤大切。醍醐小野多分只披训用之。エビスカケハスキマナク密合之由（云云）宽信法务传专用着之训也（云云）梵网经云。各各披九条七条五条袈裟（文）但未披见经文。遂可勘之。如此文者。着训不可疑欤。玉篇切韵等广略非一。广可勘欤（已上）（御自笔也）问。自名彼名事如何。答。御口云。自名者能爱之名（行者或施主也）彼名者所爱之称也。若无所爱之时以大师为所爱也。是为秘传（矣）（御自笔云）大师若国王随时可观之。此条非必当流之规模。通途之习而已。又寿命祈焰魔天。观也。私云。若尔彼人又可观大师而已。或记云。彼人者所爱人。若常自行无别处爱时。我前一肘奉观弘法大师。真言终.字次不唱彼所爱人名可诵加弘法大师遍照金刚。是最极秘传也（文）。
御自笔云
　　同三年正月十五日一见了。
　　道俗贵贱仰崇之尊也。委细之勘注。尤可为兴隆欤。

薄草子口决第十六

诸明王部第四
爱染王（末）

　　本尊加持。先根本印。此印文并真言出相应经中染爱王品也。相交即成染者御口决云。以右火押左火侧也。是理智冥合定惠和合之意也。爱染义专在于斯（矣）仁和习云。以左押右。是则弓箭和合幖帜也（左弓右箭）（御笔自云）是惠运传也。彼传秘秘说名法身印（云云）妙抄可见也。
    次外五古印。又印文并明出同经中爱染王品也。
   次内五钴印。言同经中瑜伽成就品所说也。印经中无。御口决云。相承口传也。已上三明二印中。初印言大日所说。次二明一印金刚手所说也。凡师资互说显定惠和合。因果各陈示理智历然而已。问。初印言爱菩萨印言欤。..爱梵名故。所以此经中百八名赞中金刚顶羯磨会中金刚爱真言并云罗誐故。又此经中印外缚忍愿交立。金刚顶三昧耶会金刚爱印外缚进力交立。并又染义。故此经疏云。此真言是金刚部中金刚爱密号故。真言云摩贺罗誐（文）次印言又经中说彼印言了云此名金刚王顶中最胜名（文）故知金刚王菩萨印言也。后明又经中说云金刚萨埵一字心（文）是又金萨真言也。若尔何以此印明为爱染王印言耶。答。诸师异说不同。或云。一金刚爱。二金刚王。三爱王和合。第三为秘说也（云云）又云。金萨爱菩萨一体和合尊也。故经云金刚萨埵妻（文）一体不二故用重字。定惠和合故二中立交（文）又云。实王爱冥合尊。修得王菩萨。内证最胜转轮王也（云云）御口云。当流习东方金刚部四菩萨所变也。经云。左手持金刚铃右执五峰杵仪形如萨埵安立众生界（文）是表金刚萨埵也。顶上五钴钩表金刚王也。故经云。此名金刚王顶中最胜名（文）又云。时金刚王以所持钩掷于虚空寂然还住（取意序品）弓箭手表金刚爱。经能成大染法（文）是爱义也。经序品中爱菩萨名金刚染菩萨故。明王低首表金刚喜菩萨也。持彼莲华手别显明王德也（云云）又或秘传云。总摄三十七尊德。大日如来所变也。别金刚部四亲近所变也。种.。三五钴。染爱王品以大咒名一切如来心真言。爱染王品以此法名一切如来共成就法。亦云。又结金刚界三十七羯磨（文）明知不限爱菩萨等一菩萨也。故该三十七尊德大日所变也（云云）但难会者。染爱爱染一体异名定惠差别欤。付中如来说此印时。入马阴藏三摩地说之。马阴藏是岂非爱染王三摩地乎。又次印言。经中说爱染王画像法毕。后说爱染王一字心明曰等（文）无争者欤。后言又经说功能云。所持爱染王根本一字心（文）谁疑之乎。问。三字五字明俱云一字心有何故乎。答。御口决云。五字是五种法真言也。望五种法各一字故云尔也。三字中..是成就义诸明通局也。非真言正体。.一字正真言故云一字也。
　　五种相应印（随一用之）问。此中印文出瑜祇爱染王品中。明出处如何。答。御口云。明相承口决也。两说中...五种言中加一字说为胜（矣）印相相应经内五钴印为本。大次第内三钴印为本。但两印俱二空钩结聊异三五钴印（文）今依经说。内五钴为本也。注随一用之者。御口云。随所修法唯用一印明。一座不通用五种印明也（云云）私云。案经意。初说五字咒。次说根本印。次又说五种相应印不出别明。定知五钴印并五种相应印同可用上五字明云事。就中将说五字咒时云。复说爱染王一字心明曰（文）一字心称专五种相应印各可用一字之义显之欤。次用...明事。爱染王品终说此印不示明。其后瑜伽成就品初说此明不示印。后品奥若持爱染王根本一字心（文）故知两品合印明周备。故可用彼明之道理炳然欤。进力捻忍愿者。以二风押二火甲指头齐等也。布瑟置迦增益梵语。母奈罗印梵名也。进力如莲叶者。御口云。二风端拄二火上节背如莲形。伽跢耶敬爱梵名也。下降伏印二风上[/卽]不屈如三角形为异也。下梵名准知（矣）随诵而招召者。二火上召之。（御自笔云）伽跢耶者敬爱句也。但虽调伏之难降伏者令敬爱云伽跢耶。只令诸人等敬爱名缚悉加罗吒也。所诠伽跢耶敬爱梵语。取物摧伏方云也。马头真言句义可思之。世间于处体敬爱至极时必令降调顺伏也。今尊令顺伏难断难调之无明之故。殊用伽跢耶句也。又染爱爱染两品置之事能能可存知欤。两品一体异名之条诸流之习大旨尔也。其由绪定惠差别教主差别名字差别等也。名字差别者。或金刚爱说金刚染菩萨号付。且置两品也（已上）。
　　正念诵（大咒或五字）私云。两说中可用五字咒欤。是爱染王品所说故。又先先御口决云。大小二咒中正念诵用小咒（云云）若尔...明可用之。然经中彼云金刚萨埵一字心故。又大咒云染爱王真言。五字明说爱染王一字心明。定知三明中五字咒此尊正心咒欤。
　　本尊加持（染印）。染印者前根本印也。二火交是染义故。云尔也。
　　字轮观。问。.字了义不可得字义依凭何耶。答。御自笔云。凡诸尊字轮观石山寺所出不审多之。华严涅槃等显经广可勘也（已上）或人云。.了义不可得者出如意秘决不空.字为识大种子专依此意欤。了别是识功能故。私云。大师如意秘决又尔也仁和寺泽见抄云。.字敬爱不可得（云云）。
　　本尊加持。羯磨印者外五钴印也。
　　金刚吉祥。此三种印言如佛眼法记（矣）。
　　散念诵。问。本尊三种（文）三种次第并遍数如何。答。大中小次第。大小各百反。中咒千反欤。经云。念诵一千八反（文）问。金刚吉祥三百反。有何故耶。答。御口云。经所说遍数故也。
　　后供养。已下如常。经云。结大羯磨印及诵根本明兼示三摩耶一字心密语（文）羯磨印根本明等者何印明耶。答。次第表纸云。羯磨印（云云）染印也。或五钴印也。根本明者大咒或五字咒也。三摩耶者外五钴印或内五钴印也。一字心者五字咒或.悉地也（云云）私云。愚案云。结大羯磨印者。前染爱品所说根本印（即染印也）及诵根本明云。彼品所说明（即大咒也）兼示三摩耶者。今爱染王品所说五钴印。故经云。竖合如五峰是名羯磨印亦名三昧耶（云云）。言一字心密语者。今品次文所说一字心明。即小咒也（文）私云。大羯磨印者今品所说外五钴印也。故云。竖合如五峰是名羯磨印也。根本明者又当品所说五字明也。三昧耶者内五钴印也。一字心者.悉地明也。此印明非当品所说而指下品所说故云兼示也。所以.悉地用内五钴印事。以此文可为证也。古德说恐当品所说印明云兼示事不可然。又染印全无大羯磨印名故。但至亦名三昧耶文者。内外虽异同五钴印故。三昧耶称通用欤。就中既云亦名。正名内五古印欤。问。次下文云。常结羯磨印诵大根本明（文）既云大根本明可大咒。又大咒所用羯磨印可染印也。又次文说五字咒云。复说爱染王一字心明曰（文）同品前后一字心不可相违。如何。答。此难实可然。但大根本明者。今五字咒五种相应明故。一切法尽五种故。约义云大根本明也。不依文言多少也。或又对下品所说...根本一字心今五字明云大根本明欤。所以经文又云。诵大根本明结三摩耶印（文）三昧耶印云五钴印。无争此印所用大根本明岂非五字咒耶。况复上品中举大咒数遍云三十万遍。今文云一千八反。定知可别咒也。又一字心语虽通两品所说。兼示下一字心故云下品所说也。就中此文强云外五钴印者。内五钴印依凭一经前后难得者欤。此义若违经意者欤。贤揽刊舍（矣）又一义云。初二句如次染印大咒。如祖师义。三昧耶者内五钴印。一字心者五字并...也。印言但一语含说两种故云兼示也。此两字可配下句（矣）（御自笔云）印言料简尤可然欤。文义之可推诚巧妙欤。但佛以一音说众生各得解。随学者了见其义无边也。尔者于当流者任当流祖师先师之了见不可异求欤。但为才觉曝文义事。相教相通例也。尤可庶几也。抑以五字咒名大根本明事。五种相应明。不依文言多少约义也。况大咒数遍二十万也。五字一千八也。定知可别咒（云云）今云。此义虽可然。见经文之前后。愚意了见聊又差异也。先以五字咒可名大根本明义极成之后。遍数不同可备其由绪欤。以反数不同名大根本咒由绪不可证之欤。经文愚见所及。以大咒可云大根本欤。其故经文云。常结羯磨印诵大根本明○置于师子口念诵一千八（乃至）奥文云（隔十一二句许）复说爱染王一字心明曰.....（云云）次即说印（外五古印也）此经文比未次第。无争常结羯磨印诵大根本明念诵一千八等文第二品染印大咒指之欤。其奥文复说爱染王一字心明曰.等。复说根本印（五古印也）既奥别段置复字说之。岂混乱哉。但反数相违事。第二品三十万一切真言主（乃至）速得大金刚位（乃至）普贤菩萨位（云云）是总德也。当品置于师子口念诵一千八等七曜陵逼之别功力也。更不可相违欤。为润色彼次第之袖书之一义粗出愚见也。重可被取舍（矣）问。三明功能如何。答。经说初印言功云。若持此真言及以密印力印心额喉顶。如金刚顶身。一切诸罪垢才结即当灭。若寂灾增益敬爱与降伏随其所爱者才诵此真言。彼即当获得。若毒若相憎。才结诵当息。加持食七反。我当降甘露（文）私云。金刚顶身者爱染王身欤。此尊诸佛王诸菩萨顶故云金刚王。又云金刚顶欤。顶中最胜名（文）可思之。又说。次印言功云。若才结一遍及诵本真言。能灭无量罪。能生无量福。扇底伽等法四事速圆满。三世三界中一切无能越。此名金刚王。顶中最胜名。金刚萨埵定一切诸佛母（文）此中金刚王者。或云。此尊金刚王菩萨变身故金刚王。仪轨用今尊仪轨。可思之。御口云。此尊于三十七尊中为尊主故云尔也。三世三界中一切无能越（文）可思之。非东方随一菩萨也（云云）或云。于诸尊中得自在。尊故云尔也（云云）意同御口决也（御自笔云）此轨文可为东方王菩萨轨之义在之。轨现文无争之故也。上卷如注之。诸流中或习萨埵。或王传。或王爱合身慢。当流又或东方四亲近合体习。然东方王轨义已非无所据。二义互可依用欤。但此尊秘传已法界身也。独一尊特体岂限东一合哉。但不可遮三十七尊十七尊等。可思之可思之（已上）。
　　金刚萨埵妻者。御口云。妻齐通音。训ヒトシ也。故秘藏记云。妻者齐也（文）意云。定惠均等互相摄入故云尔也。故今尊定惠均等之体理智不二之尊故。云金刚萨埵妻一切诸佛母也。又说。后明功云。○若持爱染王根本一字心。此障速除灭不得少亲近。常于自心中观一吽字声。出入随命息不见身与心。但观字因起等同于大空。坚住金刚性全成金刚体。速转自身份便同金刚身。○自性所生障无得此方便。决定同金刚。三界无能越（文）御口决云。此障者上所举本有俱生障自我处生障本有俱本轮三障也。此三障根本三毒即佛地一障微细妄执也。等觉十地非境故。经云。诸菩萨各如醉人不知所从来（文）菩提心论名无始间隔是也。故今经文云无始无初际本有俱本轮也。但云除灭者。非断舍除去义。烦恼即菩提云尔。故上文云。时障者忽然现身作金刚萨埵形。下文云。自性所生障决定同金刚之故（云云）安然疏云。一切众生共所迷惑无始无明住地名俱本轮。本有思惑名俱生障。本有见惑名自我障。地持经云。等觉菩萨为无我轮之所轮者。即此自我见惑也。一法界理自性具足此三惑障。从理起业从惑生业。一切众生差别而起。然其本性一法界障一切众生同体而有。若断同体自性之惑。共成同体自性之佛。此自性障义诸教所不说（文）私云。此释意。法性同体惑欤。是即性惑欤。宗人可寻（矣）若性惑则何云障者乎。彼不可成障难故今宗修惑当体即事而真故成金萨形也。若又云金性起修者。又不可也。今宗性德圆满本具贪瞋痴等元是不动爱染等形故。全不论性修异。彼金性起修之谈犹以缘起修惑归本有性惑。故摄相归性之义未及性相历然之谈欤。故知于三毒根本约粗细分别三妄四妄。未必性修义门也。故知以御口决可仰信（矣）问。今文本有障成萨埵身（云云）菩提心论云。一切众生本有萨埵为贪瞋痴烦恼之所缚故（文）相违如何。答。经约本有菩提之智眼谈之。论依遍计分别之妄见论之欤。
　　观一.字声者。.字萨埵自体爱染王种子也。因业不可得字也。此因有善恶二因。恶因自性之惑。善因金刚萨埵。此善恶入.字门俱本不生。不生故心体自如不见身心别。故云不见身与心（文）但观字因起等者。.字起因是.字也。此善恶因业从.字起而归.字大空故。云等同于大空也。大空即金刚理性故。云坚住金刚性也。如此观时。即转行者身便同本尊爱染王身故。云速转自身份便同金刚身欤。斯则自性三惑成金刚萨埵形义也。故云自性所生障决定同金刚等也。已上私案不依古德了简。末学不可依用欤（御自笔云）此私了见三密顿悟之肝脑一座即极之骨目欤。可行人励羊心末资备龟镜者欤。但是就瑜伽成就品爱染品一字心文被记之间。诸文偏属爱染。了简只限当尊欤。大法别行诸尊瑜伽中三密观（又名三金观。此号尤有由欤）专肝要也（云云）或云。一座行法诸行相只为助成三密观也（云云）或云。一座行法中成佛之行相非一。即三密观其随一也（云云）如此以此观为肝要也。今倩见常于自心中等一段经文。是偏说三密观之行相欤。付之聊加了简（云云）常于自心中观一吽字声（是且举心密身口略之欤）出入随命息不见身与心但观字因起等同于大空（是四句拂外尘至极也。字因起者。因缘生法无自性。无自性故云等同大空。.字已以.为体。是则字因起也。可思之。不见身与心者。金界轨云。如是谛观已不见于身心。住寂灭平等究竟真实智。云云）坚住金刚性。全成金刚体。速转自身份便同金刚身（是四句开内户欤。金成等者五钴三摩耶身也。次速转等者。金刚身羯磨身也）问。亦者。.字法文身欤。法门身何必属拂外尘耶。
　　答。今观文不立必字印形。前已今观成佛随一也云成佛必可具羯磨身也。显家成佛心成佛也。密成佛心身成佛也。可思之。次三摩耶身者今观已云。三金观三处观金刚之故欤。何观五钴金刚岂非三昧耶身哉。凡非可立字印形。此问答共用欤。问。顿悟成佛有三种。渐超顿也。今所立三密观成佛自修德移性德。自外尘开内库已。非顿悟释。如何。答。五相成身即身龟镜顿悟规模也。其行相如是欤。何不顺修乎。抑又虽发心即倒不失迂回径路。只迟速差别也。不可劬劳欤而已。已上任胸臆私记一义可蒙许可者欤（已上）。问。三十万遍大中小三咒中约何咒耶。答。经云。若真言行人持经三十万遍。一切真言主及金刚界大曼拏攞王皆悉集会。一时与成就○即说明曰。.....○....（文）依此经文可大咒也。问。行者用心如何。答。金刚王仪轨云。若真言行菩萨当住大菩提心所作功德回向等觉果故大悲利益速得成佛。若异此者。非但不得悉地是名越三昧耶。谤一切佛法。决定堕三恶趣。若所以处作皆为菩提利益有情。意所求愿无不成就（文）私云。此中等觉者非因满指佛果也。果地又云正等觉故。付中真言行者若行者顺解脱分善岂欣求因满耶。既又云果故。抑又今此用心不局当尊法可通用一切法也。又香象释云。至心发菩提悉地成满愿不发菩提心所愿不成就（文）（御自笔云）金刚王轨文意大略经轨悉出之欤。颇理在绝言之谓也。记者何殊爱染王法引之金刚王一轨出之哉。可通用一切法之由虽被记。尚以不审也。如何。答。搜记者所存。尤有由绪。太有兴哉。祖师胜俱胝院记云。白川院御年二十五之时。被仰义范僧都云。今年极重厄年也。○延寿法如何。僧都奏云。可行悉地成就法。御宣旨云。何悉地成就法。僧都奏云。爱染王法也。宣旨云。极贵事哉（云云）（或记云。）（范俊僧正被问之。云云。虽有此记不依用。岂舍祖师说乎）义范奏闻词定有由绪欤。可仰信。今记者所存有兴乎。抑上代祖师达者大略大权之化现也。更不可奇之。义范僧都成尊之弟子胜觉之师范。堀川乌羽之明匠。既是末代也。而其灵德敢不耻上古。繁记录剩人口。或时于道场言谈喧喧。承仕法师成奇伺见之处敢无人。只与大师御影（绘像也）相共言谈之。承仕成奇特思窃却隐（云云）彼玄奘之入毒龙屈。般若寺之开入定之庙。虽希不思议犹不闻说法音不交言谈之辞。异国上古无此例者欤。恐可云大权化现欤。件御影为本房遍知院重宝令相传之（云云）此祖师奏闻之趣岂不仰信哉。悉地成就用心王轨诚证殊被出此尊。犹犹有兴（矣）（已上御自笔）问。人形杵事如何。答。灵岩口决云。染爱王（定也男也）.表示二方五钴杵爱染王（惠也女也）.二方五钴定慧和合形。.二方十钴杵六臂器杖。皆表定慧印契。染爱右手作五钴契。爱染又同之。定慧和合契以二手内五钴结之（文）私云。此口决实深奥。但染爱爱染注定男慧女慧未审。然定慧互具义欤。金所具胎。胎所具金。可思之。又两手定慧十指十度止观配当相违。可思之。两.合之为定慧和合言。两杵合之为理智冥合印。印明俱甚深也。故知染爱爱染爱王二菩萨冥会一体可云爱染王欤。又人形杵印更有二传。更问。但当流传用此印（矣）（御自笔云）是如被记。定慧互不相离之义宗大事秘中秘也（云云已上）又金刚王仪轨云。前所观者为之法身。今所观者为之智身。相合表一体故（文）私云。前所观者。五相成身时.字变成本尊（见）指之云法身欤。今所观者现智身处解字变成本尊（见）指之云智身欤。此文又理智冥合尊云事分明者欤。
　　问。二头像事如何。答。最极秘密罗誐法（日本先德作不知其名）又法于本尊前安一五钴。作念诵法但造其杵。先二种人形。其形上作三钴印作二钴。无中钴。至于中把处应雕之。此二种人形杵逆顺交会成五钴杵。无有阙减处。以其左二钴形而指合于右三钴之二方。其右二钴形而相合于左三钴之二方。是故成五钴也。能可秘密观。是三昧耶身变成爱染王菩萨。其形一身两头面各着大宝冠。右面赤色忿怒形。左面白肉慈形。并遍身白肉着红莲华色衣。仪形如金刚萨埵。右手当心横取五钴。左手持五钴金刚铃。坐红莲华上处月轮中。八供四摄各住本位。行者面向西方。持念真言作如是观也。或云。左面赤肉忿怒形。右面白肉慈形。遍身白肉焰光围绕。坐莲座。左手持五钴。右手执所著之天衣端。右膝立践左足上。是曼荼罗像形（文）同奥文云。初观云。日轮上..二字（吽右斛左）此二字色红颇梨放光互照。各成人形杵（如上说）此杵腹合为五智杵。横在月轮上。此杵转成两头一身爱染菩萨（如前说）如是观已专住念诵（文）。

具书事

　　瑜祇经中染爱王品爱染王品瑜伽成就品。
　　金刚王仪轨。
　　胜佛顶仪轨。
　　于此法者。弘长二岁七月十七日虽遂传受。聊依寺中不闲不终钞记令退出毕。仍同八月二十一日记读毕。
　　求法沙门赖瑜
　　此外大次第（并）通用次第传受之。通用前次第些显毕。大次第又十七尊之次第记时可注之。故今不记也。
    乌瑟沙摩。产生。
　　私云。准秽积金刚法说者。为病患渴水枯木毒蛇恶鬼怨家相爱智慧福贵等又可修之。但产生事彼轨中虽出一切事。未举之欤。出集经第九中如下引之（里书御自笔云）产生事常喜院抄云。劝修寺记云。于产所行者口有涂血之鬼。为除之产所修此法（云云）又云（常喜院抄）秘说令迟留。产生速成就之（云云）问。证文如何。答。无能胜译经上卷云。若妇人过月不产。浴之即产（云云）同下卷云。若怀孕过月。加持水一百八反令服产（矣云云）口涂血事证文可勘之。但面所被引之。集经第九文粗诚证欤。犹可寻之（云云）（已上里）问。今此尊何佛菩萨变身耶。答。御口云。有二传。或云不动变身也。其义大日经疏（不空译）寿命经秽迹金刚经中出彼意云。大日以不动召大自在天。彼天不随召。重犹召之。其时大自在现粪秽为桓而住。不动现秽迹金刚形啖食彼粪秽（不动腹大或作或画此意也）降伏大自在而将佛所来（云云）私云。寿命经中未必现乌瑟沙摩形。如何。秽迹金刚经中释迦如来入涅槃时。诸天来集。而唯有我慢梵王不来。以种种不净而为城堑。时如来沙摩耶。又大疏何文耶。聊不决狐疑。再欲预高断者也。秽迹金刚大满陀罗尼经文不坏金刚即乌瑟沙摩也。即次下钩锁说陀罗尼。其陀罗尼即乌瑟沙摩咒也。勿论也（啖食事略之许）又大日释迦之差别不限此经。所所令相滥事多之欤。次不空译寿命经大日现。降三世也。自本降三世现乌瑟沙摩事无之。自本色界顶时不动。欲界顶并须弥顶时降三世也。今寿命经须弥顶说也。可见经也。次大日经疏第九卷有之。第九卷曰。摩醯首罗○化作一切秽污之物○住其中○时不动明王○即化受触金刚（即是不净金刚也）○尔时不净金刚须臾悉啖诸秽令尽执彼令来至佛前○寻便逃归如是七反○佛言。即当断彼命也○以左足踏其顶（略抄）如此文不动化乌瑟沙摩事明白也。如何啖食诸秽又。以分明也。但不动腹肥满事无之。此相承之口决也。但广可勘也（此一段可被记改欤。已上里）。
　　又御口决云。或云。金刚药叉化身也。瑜祇经金刚焰口品云。有佛名金刚大药叉呑啖○三世一切恶秽触染欲心令彼速除尽呑啖无有余（文）金刚焰口者金刚药叉也。依此文成金刚药叉所变义也。依之或说。五大尊修法时金刚药叉坛悬乌瑟沙摩像修。为之秘说（矣云云）私云。乌瑟沙摩轨云。普贤即诸佛受职持金刚。为调伏难伏现此明王体。以其法胜故净与非净俱（文）又准理趣释。普贤菩萨灌顶持五智杵名金刚手。今明王又金刚萨埵变身欤（御自笔云）本身种种也。释迦（大佛顶经第五但未见正文。可勘之）不空成就（秘藏记仁王轨）业菩萨（秘藏记）普贤（本轨）金萨（如面但普贤意同欤）不动金药叉犹可勘。如是虽种种。只普通不动金刚药叉可用之欤。又苏婆呼童子经真言中有乌瑟沙摩句仍云尔（云云）虽然不可必然欤。件真言句义云。乌瑟摩俱鲁陀（净不净一切鬼神不见已上）以此句义一向一佛不可云欤（已上御自笔也）。
　　种子。.三形。独钴。御口云。.字是忿怒尊通种子也。仍又用之。私云。大日经云。.字名忿怒（文）委如先记。杵又有摧破之功。忿怒形又有降伏之用故为三形欤。
　　尊形种种。御口云。此尊形种种不同之义也。
　　道场观。问。本说未检。说处何乎。答。此观无能胜译经出之。上下二卷和合出之也（云云）问。打车棒者何棒耶（御自笔）。答。如车辐形棒也。口传也（云云）。
　　印。（独钴印）御口云。是内缚大独钴印也。乌瑟沙摩轨云。普焰契又陈禅智成杵状。真言用根本名独钴金刚（文）私云。普焰契者。彼轨上文云。二羽内缚开掌。二小合二空少屈押二风侧（取意）此印二空伸成针当独钴印也。
　　真言（根本明）同轨上文出。但无归命句。.已下举之。秽迹金刚轨又有之。但大异（矣）秽积金刚轨云。唵伐折罗俱噜陀（一）摩诃摩罗（二）诃那诃（三）么他（四）微枳罗（五）尾陀慢（六）沙咩社置罗（七）蓝谟驮罗（八）乌枢沙摩俱噜驮（九）吽伴吒（二合十）娑婆诃（文）（号大圆满陀罗尼也）又说功能云。若有世间众生多被诸恶鬼神恼害。但若善男子善女人诵此明者。诸恶鬼神共不能害。永离苦也（文）。
　　又印（内三钴印）真言（解秽真言）御口云。解秽二字俱平声清而读之。陀罗尼集经第九说功能云。若见死尸妇人产处六畜产生血光流处。见如是等种种秽时。即作此印诵解秽咒。即得清净。处行法悉有效验。若不尔者。令人失验反被殃害面上生疮。解秽神咒必不得忘（文）私云。产生时正念诵散念诵等专可用此明欤。
　　又印真言。军荼利轨云。便易及诸秽处用乌枢瑟摩金刚心密言印加持五处。诸魔不得其便。速得成就（文）乌瑟沙摩轨云。往诸触秽处。惠羽掘成拳。禅度竖如峰。护身加持五处（文）真言又出此轨（矣）苏悉地经下云。若于秽处不净处缘事须往。先诵乌枢涩摩真言作印印持五处任意而往。仍须常诵真言不得废亡（文）。问。今此尊是金刚部尊也。何不用金拳而用莲花拳耶。答。御口云。莲华表本来不染义。仍往秽处时用莲花拳（胎拳也）甚有深意者欤。
　　结界。御口云。不动也。问。何不用降三世耶。答。御口云。金刚部尊故虽可然。不动通结界故。又云。不动变身故依之散念诵本尊先用不动明也。可思之。
　　散念诵。本尊。御口云。本尊明三咒俱用之。但随一千反。
　　伴僧。御加持。御口云。俱用大咒（矣）私云。产生则可用解秽咒欤（御自笔里云）伴僧御加持咒无之由秘抄被注之。私云。若有修法者可用大咒欤。但小野传后加持不动慈救咒也。又严觉后加持不动也。伴僧不注之。宽信伴僧后加持共俱噜驮也。师弟不同如何。今云。准之伴僧俱噜驮。后加持慈救尤可宜欤（已上里）。

具书事

　　大威怒乌瑟沙摩（二合）成就仪轨（不空译）。
    秽积金刚说神通大满陀罗尼法术灵要门一卷（无能胜三藏译）。
　　（御自笔云）具书济济有之。逐可注之。
    金刚童子。所望。产生。
　　所望事。三卷轨中云。又于神通月○对像念诵所求皆得（文）（神通月者三长斋月）又云。又法诵真言加持昌蒲。一千八遍系于臂上。于他人边出言。所求皆得称意（文）又云。又法乘船入海诵真言十万遍。海龙王即来现身。所求皆得（文）。
　　产生事。又云。妇人产生取苏一两加持二十一反令服。即易产不受诸苦（文）理性院口传云。息灾增益调伏三种法皆可通用之。但以调伏法常可修之（云云）同轨上曰。今于佛前为彼等类说息灾增益降伏等法令知佛法有大威德神通自在（文）（彼等类者无福贫匮谤三宝等类也）私云。理性院口决依此文欤。但依三卷轨说者。此法总五种法别百千事皆可修此法（见）然而延寿义殊越余尊德。所以或云。延五千岁或又寿命万岁（文）彼不动能延六月住。准胝二十一岁寿。岂如当尊延寿之力乎。故轨云。又欲得延寿者。饮乳食大麦诵真言十万遍○或有伴无伴应护自身。结甲胄印念诵（乃至）三相现。若光相寿命万岁（文）又云。又延寿法对像前涂坛供养。于熟铜器中置牛黄念诵（乃至）光出手把即寿五千年（文）（御自笔云）凡诸尊功能本经本轨说各无尽也。面面虽无胜劣。只各以本流相承之师口。为习用之也。本书说虽严重。非师口不依用之。但为才觉可勘注之也。当尊此流调伏息灾所望产生之外不依用之也。薄草子息灾等四种法护摩注出之间。内题下不注之也。然当尊延寿功力诚虽严重。当流纵有其请不可修之者欤。凡今法三井流行之。东寺大师虽有御相传。自往古不预公请欤。私祈修之耳（已上）私云。初依经轨之明文虽赞延寿。后承肝定之高断可信师口。大师云。秘藏奥旨不贵得文。唯在以心传心（文取意）。御记既冥大师雅意。末师盍仰信乎。
　　种子。.。三形。三钴杵。金刚智轨云。观自心花内威光盛月轮。吽字成独钴变成忿怒尊（文）问。独三相违如何。答。三卷轨中。右一手持底里赏俱金刚杵（文）御口云。三钴金刚杵也。故知三形依不空轨也。道场观又用彼轨说（矣）然则黄童子独钴青童子三钴欤。又不空轨中右手持独钴金刚（云云）此说如何。答。御自笔记云。如是相违诸尊通例也。不可必会欤（云云）。
　　尊形（黄青）御口云。黄童子者阿弥陀化身。青童子金刚萨埵变身也。东寺无修此法。但三井修之（矣）私云。金智一卷轨中题云。无量寿佛化身大忿怒迅俱摩罗金刚（文）（奥题云。大忿怒金刚童子）道场观云。身色如黄云（文）依此文。定知弥陀化身黄童子也。又不空三卷轨中云。身如吠琉璃也（文）（广略同也）彼轨金刚手所说（见）依此轨成青童子金萨所变义给欤（里云御自笔云）黄童子金智译慈觉请来一卷轨说。题目既无量寿（云云）诚勿论也。青童子不空译大师并慈觉智证安然等请来三卷轨说。大师御流用之。又勿论也。抑三卷轨上卷。种种璎珞以庄严。身如火色（文）亮惠阿阇梨云。火色即黄也。仍大师御流青黄两童子习之（云云）为才觉出之。不可必依用欤（已上里云）。
　　道场观。不空轨上云。其像独身从海涌出住大海中。身如吠琉璃色。身有六臂。臂膊𦟛停相貌充满。面有三目。其目赤色首戴宝冠。狗牙上出。口咬下唇。颦眉威怒。又于海中画一宝山。像以右足踏于宝山。山上有妙莲花。以承其足○于火焰外有其雷电。以相补翼（文）金智轨云。观自心花内威光盛月轮。吽字成独钴变成忿怒尊。右置左微屈蹴踏于青莲。身色如黄云发赤直竖耸。璎珞以严身。漫胯用虎皮举。惠上执杵。定下施无畏。摧伏天魔军神通力无比（文）问。底哩赏俱金刚杵者何杵乎。答。御口云。三钴金刚杵也。问。母沙罗棒者何棒耶。答。如铁杵形（文）。问。如铁杵形何形耶。
　　答（御自笔记云）杵者キネ也。只普通棒欤。但见绘像。件棒形上如独钴杵下如杖。下头有绪<PIC>T79027701.GIF</PIC>其形如此。母沙罗棒者此形欤。棒一头如铁杵形（云云）此绘图令符顺欤（已上）。
    本尊加持。初根本印言。此印言出不空三卷两轨下卷。又一卷仪轨经中有此印言。金智轨中出明（矣）。
　　次独钴印并言。御口云。此印有三说。二大或押二中。或押二无名。或押二小。今用第三也（云云）私云。付不动修祈雨法。押二无名。深义更问（御自笔记云）水指尤有其谓欤。未习也私云。或口传云。以空押水。空中水可思之。又今印云龙索印。尚尚有深义。传记有惮欤（请雨经法时可注欤）此第二印言三轨中出如先印言。但彼三轨中俱今独钴印用前第一根本明。又用前根本印。印身五处用今明（云云）。
　　又印（师子爪印）。三卷轨上云。二手高举曲其十指为师子爪○作师子爪。更互上下○此印一切印中最胜（文）（名开修罗窟印也）。
　　随心真言。此言出一卷仪轨经中（矣）。
　　又小咒（印共也）此言出三卷轨下卷。轨云。次结前根本印安心上。以心真言加持心。真言曰（文）（言如次第。准此文此明可用初根本印欤）。
　　结界。御口云。不动也。私云。今尊金萨变身故。金萨不动慈悲忿怒异同。是菩提心体义同故又用不动欤。
　　散念诵。御口云。本尊明三种俱用之。问。四种明中除何明耶。答。（御自笔记云）四种可用之。一种除之者小咒也。无印咒也（云云）。
　　伴僧御加持。御口云。此法东寺不修之。仍伴僧等咒不沙汰之。但若修者可用第二咒欤。

具书事

　　圣迦抳忿怒金刚童子菩萨成就仪轨上中下三卷（两本有之。聊文出没广略不同欤）。
    佛说无量寿佛化身大忿怒俱摩罗忿怒金刚念诵瑜伽仪轨法（金刚智译）。
　　金刚童子念诵仪轨经。
　　金刚童子出生摩尼如意供养仪轨（不空译）。
　　御记云具书逐可注之。

薄草子口决第十七

诸天等部第一
　　本命星供。
　　御口云。本命约七星论之。当年星依九曜言之。此法俱每日一时行法也。诸星出现时修之。谓戌时欤。但御修法三时如别次第。日曜昼一行之（矣御自笔）记云。御自笔者御自笔里书被加之。自余面面皆如此。
　　北斗供并属星供。当流习三时一时任意。打任一时也。但护摩修法三时勿论也（已上）问。北斗七星者何星耶。答。北斗护摩仪轨云。（一行）谓北斗七星者日月五星之精也囊括七曜照临八方。上耀于天神。下直于人间。以司善恶而分祸福。群生所朝宗万灵所俯仰。若有人能礼拜供养长寿福贵。不敬信者运命不久。私云。依此轨则今此七星是诸曜之精众星之主也。信毁是殊罪福良新者欤。寻云。北极北辰是北斗欤如何。答。私云。北极是北斗。北辰非北斗欤。故北斗轨云。我为末世众生说是北极七星仪则（略）（抄）是则北斗七星云北极七星也。又七佛所说神咒经云。我北辰菩萨名云妙见。今欲说神咒拥护诸国土所作甚奇特故名云妙见（文）既妙见云北辰。尊星王非北斗故。或云北极者紫微宫五星随一也（云云）此说又非北斗欤。大师宝钥云。南斗随运北极不移（文）私云。此文名北斗欤。南斗北斗相对故。又最胜王经开题云。如七曜旋北辰（文）或云。此文七曜回北斗义欤。私云。七曜回妙见何失。论语第一云。为政以德。譬如北辰居其所而众星共之（文）尚书第一云。在璇玑玉衡以齐七政在察也。璇美玉。玑衡玉者。正天文之器可运转者。七政日。五星各改口。璇音旋（文）或云。请来表旋玑者北斗七星随一也（云云）可寻之（御自笔云）妙见尊星王北斗北辰北极同异当流他流说说不同（云云）大理趣房寂圆云。智证尊星王者妙见也。即北辰也（云云）北辰者七星轴星也。北斗者北辰上如盖是也。论实皆总北斗也（已上寂圆常喜院云。宝心阿阇梨云。三井云尊星王。东寺云妙见也文）宽信法务记云。北辰妙见也。当紫宫中心星下在之。此妙见者即是尊星王也。其形在所画妙见形是也。当头光上顶上画七星。即紫宫也。若木像光中作紫宫（已上宽信）范俊僧正口传云。北辰北斗同事也。又北辰妙见尊星王同物也（云云已上）当流口传云（自实继座主方传之）妙见北辰一法也。北斗法又同之。妙见诸星上首也。北斗眷属也。妙见法与北斗法开合不同也。合时云妙见开时云北斗。妙见种种利益方便之时七星显（云云）故妙见持七星。是表其旨（云云）最秘事也。如大日与四佛。又妙见虽上首。为北斗辅星事互为主伴常事欤（已上）。
　　严觉僧都口传云。北极图。
    小野六帖有此图但铭合点三个许也。自余无之。
<PIC>T79027801.GIF</PIC>

    已上以诸传意案之。妙见尊星王一体异名欤。喻木星如或名岁星或名木星等。自余一体上虽立主伴本末开合分身等异。既皆异体异名也。如大日与四佛诸传相监之间愚老且加了见也。以北极图可思之欤。能能可分别。薄草子云。北辰妙见尊星王同异说说也（云云）。仍说说少少出之。是当流虽可依用之说说。取舍可在意而已（里书）初学记云。日令为星故其字日生为星。注云。年星一名明星一名木星（东方木精）北辰一名北极一名爠魄。此所谓无移三星也。论语譬如北辰居其所向。众星共之。魁鬿[鬼@應]𩲠[鬼@果]𩳐[鬼@栗]。此谓北斗七星名也（云云）问。北斗七星形相差别如何。答。祖师宽信法务秘说云。四如斗三似柄。西国斗着柄（云云）愚老云。北字七星在北之故欤（已上御自笔）。
　　先辨备供具。令承仕作之。檀样图奥有之。御口云。是中品檀样也。七幡币并钱茶果配七星。阿伽器左右饭汁果中尊金轮供也。余饭如图记（矣）略品坛样图之者。
<PIC>T79027901.GIF</PIC>

    幡币供物等三种。是中施主本命星为本。七星悉请之。左（行者也）施主当年星为本。九曜十二宫悉请之。右施主本命宿为本。二十八宿悉请之。金轮供如先（矣）问。中品图七种幡币局七星。下品图三种幡币兼当年星本命宿。尔者略仪还巧妙乎。答。御口云。故僧正传云。或说七种幡币本命当年本宿配之（云云）私云。今北斗供故七里为本。故中图有其理。付中七星饭四边备四饭本命曜宿属星供之。中央饭供妙见。略仪妙见及本命曜供不别备之。若尔略仪何成巧妙（矣）问。以七幡配七星次第如何（御自笔云）答。蜡烛供七星次第。行者左最初贪也。次第右转最后破也。是则大略准虚空现形之位欤。然幡准之最初（行者左）贪最后可为破欤。但是私案也。先达不及必此沙汰欤（已上）问。银钱方如何。答。御口云。十枚十二钱连续随施主年数增一枚重之幡下器横备之（如法义三重备）十二连钱表十二月。用季数者为报过去之覆护恩。增一枚为保未来之延算也。入此门习法。众生延龄增福并依三辰之卫护习之故。有如此等标示（矣）又钱外圆内方。象圆盖方载（云云）私云。或儒客云。外圆象天内方象地。天地和合生万物。阴阳调合成诸事。钱形良有以也（云云）木幡口决云。用纸钱无人爱着故天等纳受之。铜钱有爱着故不纳受之。或云拟钱此意也。理性院流云拟钱也（御自笔云）此义尤可然。但掷珍财表殷重常义也。银铜不容易用拟钱欤。烧之有由绪欤。于人间如纸烧净之于冥道为珍奇赠物也。外法烧祭物此义也（已上）问。御佛供方如何。答。御口云。金轮白饭。诸星交饭。本式五谷和合饭也（五谷和合坚煮粥也。中古用饭）中仪小豆饭。略仪白饭指小豆也。生熟任意。熟为本。最略仪金轮诸星皆用洗米（矣里书）觉禅云。钱非供物。出财物奉义也。仍后供养后奉之。供毕必可然（云云）。
    问。茶方如何。答。御口云。本仪末茶和水用之。或茶叶煎彼水用之。最略定叶摘用之。或只盛佛器不和水也。问。幡并币方如何。答。御口云。如法幡币每时改之。但串用木串欤（御修法等仪也）常作法但弊钱等改幡通用（矣）幡等寸法无定量可依纸。手足等皆以如图纸切成别不付之。弊纸方寸切插之。立幡下スチカヘテ直之不立也。坛前普礼。私云。观想亲对金轮佛顶七星九曜十二宫二十八宿等众星礼拜欤。问。或传云。入坛以后修天等法未必行礼拜（云云）如何。答。御口云。代宗皇帝为多闻天开眼请惠果。惠果虽奏辞敕命弥切。仍赴请安祥渐临坛场时。毗沙门像匆倒地破裂如微尘也。依此等说欤。虽然惠果是千佛之一佛三身之一身也。何同实类之凡乎。而我等才虽传三密印玺。犹未断一毫之烦恼。所行虽同佛陀果报还摄人趣。若尔何不归诸天耶。故大师释云。灌顶之人处所是佛境界。所得之果不然（略抄）又曼荼罗外部既在天等。虽八祖岂不礼曼荼罗乎。天竺震旦之灵庙多是外道之士之所归。未断惑之实类也。可思之（已上）。
　　发愿（常发愿两部界会上加此句也）问。劝请用否如何。御口云。设护摩设施主许修之不用劝请（矣）但御修法用之。彼又聊违天等修行之轨则欤。
　　观中上有.字成八辐金轮等（云云）。问。众星上首用金轮有何故耶。答。御口云。一切诸星从金轮毛孔出生。仍以能生金轮为上首也。北斗仪轨（并）金轮仪轨可见之。
　　问。前金轮法云十二辐金轮。今云八辐轮。又彼云持智拳印。此云住定印。又彼云形服如素月庄严法身。此云身黄金色三十二相。两说相违如何。答。御口云。前大日金轮着五佛宝冠故云庄严法身。今释迦金轮罗发形。故云三十二相等。故无失（矣里）问。何故星上首用释迦金轮耶。答云。释迦是人天能化故。众星上首用释迦金轮欤。问。道场观中何故不举妙见及七曜耶。答。御口云。七曜九曜所摄无别体故欤。妙见且略欤。若安彼者金轮后边七星施布外安之。星图曼荼罗见。又蜡烛供图可见之。问。大师最胜王经开题云。如七星施北辰（文）今此七星者何乎。若云北斗者。北辰即北斗也。岂夫然耶。若云七曜者。既云七星如何（御自笔云）星通号也。不可有难。七曜义可宜欤（已上）。
　　结界（马头）问。结界用马头有何故耶。答。宽洞院口决云。天等多用马头（云云）愚推云。小野略颂云。最胜观音马头尊（文）最胜者金轮也。观音又勿论马头。方方相应欤（已上）。
　　花座（荷叶座）问。用两座有何故耶。答。御口云。花座（八叶印......）中尊金轮座也。荷叶座诸星座也。故用二座（矣）。
　　次蜡烛付火。御口云。蜡烛者。广五六分长六七寸许木缠布揾油每饭顶立之（端折曲为令火易付也）至此处以脂足阿阇梨彼付火。次第如图一二等次第也（仁和寺令承仕付之。当流或用承仕也）此则天爱光明故作此仪式欤。又最略定蜡烛唯结愿时用之。余时不尔也。最略定不用蜡烛。坛上备三灯也。结愿用之者。若他流之习被思违欤。如何（已上）。
　　现供。御口云。前供养金轮饭食等次诸星供物供养之。如次钱茶饭果各别用加持供养印明。片手作之如常饭食等（矣）七星次第如图（矣）余饭又尔也。但妙见饭七星已前可供之。又依略图者。本命星当年星本命宿次第也。又金轮饭汁果子一度供之。七星钱茶果子饭各别供之也。次灯明供之。又如略图者。灯又果子次供之欤。诸星供物皆以前供时供之了。灯居坛上之时。涂花烧饭果茶灯钱是其次第也（已上）。
　　赞（四智天龙八部）御口云。四智赞终用拍掌如十八道（矣）后供养赞或用或不用二说。觉洞院不用之。今用欤。次又作金掌诵别赞。天龙八部赞者。孔雀经奥偈也。彼偈云。天阿苏罗药叉等○随处住处常安乐。
　　礼佛。御口云。三十七尊如例礼。四摄智次加之。
　　顶轮王印言。问。印金轮两轨中出。彼两轨俱用归命.明。今明何轨所说耶。答。今明出北斗护摩仪轨。但彼轨中次下所举召北斗印诵金轮北斗两明也。彼印通二尊欤。今印依金轮轨。明据北斗轨。是又秘传欤。召北斗印言来去三度明各一反欤。此印言又出北斗轨。问。印形表示如何。答。
　  北斗总印言。御口云。地水火三指端合。三指间离立。二风空端并间开离作四三形而表七星也。又说作八叶印表八星七星加妙见也。今次第依初说（矣）又御口云。七星中一星傍有小星。云之妙见说有之。妙见虽诸星主。显互为主伴义现小星形欤。
　　（御自笔云）补星即尊星王者石山内供御传也。实继座主记云。妙见记云。北斗辅星者妙见辅星也（云云）又云。妙见北斗一体异名。第七辅星是也。故...言北斗言用之（云云已上）。
　　曜执宫总印。如印文虚合二空并退也。
　　问。印形表示如何。
　　宿总印。印如文。问。表示如何。
　　本命星印言。御口云。此下五个印言随年随人异故不举之。印言别怙有之。随用行之。但本命当年易知故用别印明。曜宫宿施主等检出随彼用别印明。若不尔者曜宫上所举用曜执宫总印言。宿又用上所举二十八宿总印言（矣）。
　　金刚吉祥成就一切明（出相应经）印相如印文。戒方自坛惠叉间并入（矣）御口云。金刚吉祥者佛眼名也。相应经中佛眼品名金刚吉祥品。可思之。问。印表示如何。真言曰。
　　妙吉祥破诸宿曜明（出相应经）御口云。妙吉祥者文殊也。文殊又为众星主故用之。问。印表相如何。
　　散念诵。御口云。本命星千反。金轮当年星各百反。大金七反。余皆二十一反（凡反数任意云云）一字后法施。心经尊胜陀罗尼各七反。其外金刚般若偈等诵之。法施后磨念诵能能祈请（矣）问。金轮法本尊金轮故终一字改之用胎大日明。今何不尔耶。答。今本命星当本尊故不同彼欤。又御口云。承仕闻法施音而来币并银钱等坛傍烧之。但故僧正出堂内大床令烧之。如法时幡又每时烧之。略仪幡残七日间通用也。最略仪每时弊钱承仕取置结愿时幡等皆烧之。钱切残纸等皆取置此时烧之欤。幡币串等不烧之又用之欤。
    发遣。唯弹指无投花（矣）又先右手投花一叶后弹指也。问。天等法不用振铃入我我入观字轮观有何故耶。答。天等法大略准外法疏理观。天台相传云。佛菩萨表烦恼即菩提义。天等显菩提即烦恼之理。仍殊为秘密（云云已上）问。当尊功能如何。答。北斗护摩仪轨云。若有人能礼拜供养长寿福贵。不信敬者运命不久。是以禄命书曰。世有司命神。每至庚申日上向天帝陈说众人之罪恶。重罪者则撤算。轻罪者去记。算尽纪失即至命亡者。是故如来为末世薄福短命夭死众生故说是一字金轮北斗七星供养护摩之仪则。为供养者令其属命星数削死籍还付生籍。若诸国王于自宫中作曼荼罗。如法护摩礼拜供养。北斗欢喜为拥护故。久居胜位恒受安稳。若后妃夫人后宫婇女王子群臣三公百官上下和睦不行非法。人民炽盛稼穑丰饶。国土安宁无有灾难。不现变怪。疫病死亡不起境内。怨敌群贼自然退散（文）北斗念诵仪轨云（金刚智）若有人欲供养者。先发拔济心于清净之处以香花饭食供养持念神咒结印契。如是供时八女及一切眷属现身随意奉仕。成就无量一求若慈位即得。何况世间少官位荣耀。若求寿命削定业籍还付生籍（文）（私云。此轨中北斗八女云云。七星加别星云八女欤。加妙见云云）北斗七星延命经云。若有女人怀胎难月。若遇此经信敬供养。即一得母子分解。厄难消除。所生儿女皆得端正长命果报。若有善男子若女人。须知北斗七星管人生命。一生之中所有灾厄官事口舌釜鸣百怪。若遇此经敬信供养一妨害（文）问。供本命星方如何。答。北斗延命经云。
<PIC>T79028101.GIF</PIC>

    贪狼星第一子生人向此星供。 
    巨门星第二丑廖生人向此星供。
    条存星第三寅戍生人向此星供。
    文曲星第四卯酉生人向此星供。
    廉贞星第五辰申生人向此星供。
    辅星武曲星第六已未生人向此星供。
    破军星第七午生人向此星供。
（私云此图经初有之）
又此经说七星宝号云

　　南无贪狼星是东方最胜世界运意通胜佛。
    南无巨门星是东方妙法世界光音自在佛
　　南无禄存星是东方圆满世界金色成就佛。
　　南无文曲星是东方无忧世界最胜吉祥佛。
　　南无廉贞星是东方净住世界广达智辩佛。
　　南无武曲星是东方法意世界法海游戏佛。
　　南无破军星是东方净琉璃药师琉璃光佛。
　　若遇年灾月厄礼此经七拜（文）私云。已上佛号是七星本地欤。可寻之（御自笔里书）是七佛药师名号也。七星及一切星宿药师化身者一传也且依此文等欤（已上）。
　　轸宿事。御口云。轸音神也。或读珍误也。或人唱众星名请道场至轸宿无影向。是即读珍故也。

具书事

　　北斗七星护摩秘要仪轨（一行）。
　　北斗七星念诵仪轨（金刚智）。
　　佛说北斗七星延命经。
　　弘长二年十月十九日记了。
　　当年星供。又云属星供。
　　御口云。望行者施主等属当年星供之。故云属星供（矣）九曜中一星也。先本命星一生中星不改。今当年星每年改之。随在何人当九曜中其一也。问。九曜何星耶。答。疏第四云。诸执者执有九种。即是日月火水木金土七曜及与罗睺计都合为九执。罗睺是交会蚀神。计都正翻为旗。旗星谓彗星也。除此二执之外其余七曜相次直日。其性类亦有善恶。如梵历中说（文）私云。七曜有善恶者。日月木三星是善余及罗睺恶星欤。问。又云。复次如是执曜即是曼荼罗中一种善知识门（文）若尔者皆开心实相门知识。何分善恶乎。答。疏云。彼诸本尊即能顺世间事业而作加持方便。以阿阇梨善择吉祥时故（文）。问。此九曜约法性德则其体何物耶。答。疏云。就九执中日喻本净菩提心。即是毗卢遮那自体。月喻菩提之行。白月十五日。众行圆满喻净菩提。黑月十五日众行皆尽喻般涅槃。中间与时升降喻方便力○五执即持五色苏多罗。土为信木为进金为念水为定火为惠。其余二执罗睺主为覆障。彗星主见不祥。故不直日也（文）。私云。此文意日月二星表五佛五转。木等五曜示五色界道。罗计二星表覆障等也。
    道场观。座上有种子成三形○（云云）御口云。随当年星种三尊委可观之。但九曜种子如别卷出。三形皆星形也。或种又可用通种子无失。如朱付（矣）寻云。今此星曜宫宿日月摄属方如何。答。星曜属日天宫宿摄月天欤。故十二天轨云。日天与诸星众七曜诸执游空。一切光神俱来入坛场同时受供。月天与诸住空二十八宿十二宫神一切宿众俱来入坛场受供（文）此文星曜为日天伴。宫宿为月天伴故。问。若尔何日月属曜耶。又北斗轨云。北斗七星者日月五星之精也（文）此文星还为主耶。如何。答。诸法不过现量。日月光明形体胜诸星。岂夫伴耶。但曜名通主伴欤。所以日月五星。未必依主伴欤。或又互为主伴意欤（御自笔云）虽云七曜不云七星欤（云云）此意如何。七曜九曜本命曜时皆云曜。当年星时通云星。如何（已上）。
　　焰魔天供。御口云。焰魔梵语此云静息。或大日化身也。又地藏化身也。大疏第五云。焰魔王真言亦佛化身也（文）亥克者冥众夜增威光故用彼时也（云云）十二天仪轨云。焰魔天喜时。人无威横死疫气不发。此天嗔时。又非时死疫气充满（文）故知为横死除疫可修此法欤。御自笔（为时行延寿殊修此法也）。
　　道场观。问。.字为种子如何。答。彼真言中取初字也。谓梵号真言中取初中后字为种子。是通例故。御口决如先记（矣）又疏第十云。凡诸真言中随取初中后字用为种子皆得也（观察取宗要字耳文）私云。准此释者。今.字彼天明中宗要字欤。故疏释.字云。乘于如如而进行者即是去成正觉也（文）所以此天断众生善恶业令到佛果故用此字欤。问。若尔何不用终字耶。答。头上在空点而示二空菩提故。初字犹胜欤。是只梵号初字汉号之静息义也。断恶业人之至佛果。是则静息义也。即又乘不可得义也。旁珍重珍重（已上）。
　　乘水牛。问。水牛者何水牛耶。答。或云。于水牛有二。大威德所乘青色。焰魔天所乘白色（云云）理性院焰魔天次第云。乘青水牛（文）。问。其身肉色（云云）疏云。黑玄色（文）相违如何。理性院云。身赤肉色（文）同今说欤。疏第五云。次右方在大日之南作焰魔法王。手执坛拏印此印相犹如棒形。上有人首。作极忿怒之状。以水牛为座。身作黑玄色。阿阇梨言。少时掌因重病困绝神识。往诣冥司睹此法王。与后同共语言。貌甚慈忍。然此坛拏印以忿怒形检效生来处犯。口出火光至为严切及验出家以后切业便尔寂然不复有言。焰摩王及后寻即降阶善言称叹殷勤致敬求受归戒。因放却还此。至苏后其两臂绳所系持处犹有疮痕。旬月方愈也（文）师口云。焰魔王忿怒形。焰魔天慈忍形也（云云）愚云。随机现形色欤（已上）。
　　献座有二意。御口云。左手荷叶座印作二观想也。为中尊观水牛座为眷属想荷叶座也。
　　蜡烛付火。付火次第如星供（矣）。
　　礼佛。提婆天梵名。..王梵号也。
　　坛荼幢印（梵语欤。唐言可寻之）（御自笔云）大原记云。但拏者此髑髅（云云）又人头幢（云云已上）此印出疏第十三卷。言出第十卷。御口云。.字下有种子注。.字是缚不可得字。此天得无缚三昧解众生缚义也。疏第十云。亦以本名为真言也。以初字为体。更问之。所谓无缚三昧也。毗缚是坚固住义。亦是除诸缚也。谓以理除缚不以非法也（文）问。缚者何缚耶。
　　答。疏第十三云。鑁音缚也。二缚。谓烦恼所知之缚悉令如空也（文）准知此释以无缚三昧力令解脱众生烦恼所知二缚义欤。
    次后（即言出胎藏欤）此印言胎藏次第中当死王印言。次第中焰魔后印言异今印言。同次下妃印言。疏第十今名明云死王真言也。故死王与后名异体同欤。玄法乱脱轨云。死王亦名后（文）又疏第十云。次死王真言此是阎罗明王也（文）此释又死王焰魔王一体欤。或云。焰魔王变身故云尔欤。御口决云。凡死王后妃名相亘也（云云）私云。今次第妃印言胎次第云后印言。实后与妃又相亘欤。疏中释明云。此即死义也。由本意愿我断一切众生命根（即是无明烦恼也）此明于死法门而得自在。即佛所现化非真杀一切众生也。以初没字为种子（略抄）。
　　太山府君。次第奥云。焰魔天子深砂神也。
　　五道大臣。司命司录。
　　拏吉尼。出胎藏中。掌面向口许。或出舌如触掌。今不尔也。拏吉尼因缘出疏中。检可见。
　　遮文荼。奥云。役神也。印言出胎藏（矣）。
　　成就仙毗那迦。御口云。圣天也。具如彼次第也。五处各明一反。
　　诸神。御口云。三度来去明各一反（御自笔里）或云。诸眷属（太山府君五道乃至成就仙等）悉为地藏菩萨化身之旨十轮经见（云云）可勘之。愚老云。后妃等即为焰魔王化身之旨见六波罗蜜经疏欤。彼疏云。阎魔罗王○轨云。双王治男鬼时身则为男。治女鬼时则为女。名双王也（云云）。
    此事或云。出十一而经疏（云云已上）。
　　拨遣（右手弹指三度）问。星供等皆一度（云云）今何三度耶。答。御口云。一三随宜欤。

具书事
　　（御自笔云）右德云。今天别无本经轨等。但大日经同疏形像眷属等说之。胎轨疏等印言说之。大旨以石山次第所习传之也（云云）。虽有阿谟伽次第。先德如此注之也。无别本经仪轨等之故欤（已上）。
　　弘长二年十月二十二日奉传受了。
    同二十四日记之毕。赖瑜

薄草子口决第十八

诸天等部第二

　　十二天供。
　　问。此法生起如何。答。十二天轨云。尔时普贤菩萨观察人天哀愍一切无问自说言。一切众生四大违变有种种病。或鬼魔来作种种病。迷倒世间减损寿命。云何对治如是内外种种损害。谓诸众生不知恩故有如是违。以何为恩。谓地水火风日月诸天皆有内外养育之恩。云何得酬如是诸恩。谓四大种有其精。天及日月天等也。供养此天有种种利。器界生界皆悉增力也。○谓彼天有十二也。地天水天火天风天伊舍那天帝释天焰魔天梵天毗沙门天罗杀天日天月天也（文）。私云。十二天名有益损。天喜时有益。天瞋时有损（益损相如仪轨）故用此供也。四大种精既以法界曼荼之圣众群生引入之知识也。若尔此宗草木成佛许发心修行之仪。谁疑之耶。故大师即身义云。诸显教中以四大等为非情。密教即说此为如来三摩耶身（文）此释属三摩耶身。今轨为羯磨身也。问。天神是多。何就十二天展供耶。答。轨云。谓十二天总摄一切天龙鬼神星宿冥官。是故供养了知此十二天即得一切天龙等护也（文）问。供养诸天时观心如何。答。轨云。是十二天乃是往昔诸佛为度众生而来现也。是故行者不可依形。执天唯观彼天法身庄严（文）。
　　发愿。
　　道场观。问。瑟瑟座（文）何座耶。答。御口云。切石座。石切叠上也。常不动座也。朱付十二天种三尊委时可用之（云云）私云。具不动手臂形相十二天种三等可观之欤。四臂相者。第一右手持剑。左手持索。第二左右手共作牙印当口左右也。十二天种三者。其座上自东北角巡绕有.（三戟枪）.（独古杵）.（军持）.（檀荼幢）.（大刀）.（龙索）.（风幢）.（宝棒）又内四隅.（赤莲花东北）.（金刚钵西北）.（日轮东南）.（月轮西南）等十二字成十二天等（云云）（御自笔云）师口云。付瑜伽护摩轨以帝释可为始。何自伊舍那供之耶。答。东方诸方始故以帝释为始。伊舍那又诸天上首故为始。两说也（云云）胎轨略出经第四以伊舍那为始也（云云）已上师口也（已上）问。以不动为中尊有何故耶。答。仪轨云。即请外部金刚部主四臂不动忿怒明王供养归依。尔时诸天随顺教敕欢喜护持也（文）故知外部主故为中尊欤（御自笔里）师口云。何以不动为中尊。不动又具四臂哉。答。师案云。十二天既四大种精也。木火土金水以土为中方。故北斗曼荼罗九曜座位以土曜为中。大师曰。坚牢地神不动心为四大种之精灵。十二天以不动岂不为中尊哉（云云）次四臂事。口传云。垂应向下（云云）（出利生门。为诸天主广施利益之故现多手也。千手观音大悲利物至极也。故如现多手云云）已上。
　　入佛三昧耶（朱付）问。此法四明次用入佛印言有何意耶（御自笔）。口云。引实类诸天令冥会坛上权化之天等之故。召请之时必用此印言也。是天等法通途法则也（已上）。
　　现供。问。诸天供具多少心净染中纳受何耶。答。仪轨云。夫天众不就世财。唯喜顺正。所以不轻少施而悦应施也。大不悦（文）私云。理性院习云。用纸钱是无人染着故。依之彼流次第云拟钱。不云银钱（或轨中又拟字欤）此传冥今说欤。问。十二天摄一切天龙鬼神尽。若尔少供何足无边类受用哉。答。轨云。谓由三种义乏少供物一切受用。一由三密加持。谓运心法界实相妙供。二由大慈悲。三由彼诸天主福力多如龙得少水以自福力变洒诸国。况于诸天○又纵虽色味下劣由先三义故皆成清净微妙醍醐。如耆婆悲一切万物成药尼健咒毒毒返成药。世间尚尔。况行者随顺佛教起大慈大悲作三密加持哉。又由天福而彼下劣供物成清净微妙供。如石磨男得石成玉作世女取沙为金也（文）私云。又释上三义中约第三义。初释依初二义欤。
　　本尊加持。不动。问。不动印言中何耶（御自笔）剑印慈救咒也。次十二天（如下举）。
　　檀样。问。十二天座位次第依何说耶。答。御口云。外方八方座位诸说无违。内方四天座位三说不同。十二天轨说如今图。金刚顶经说梵（辰巳）地（丑刀）日（未申）月（戌亥）也。瑜伽护摩轨说改角在正方。梵（东）地（西）日（南）月（北）。
<PIC>T79028401.GIF</PIC>

    已上三说中第三说梵地中间安日月。甚巧欤。日月居须弥半腹梵天下地神上故。初二说聊违此义欤。虽然当流用初说也（云云）。私云。初二说依横布义欤。故供养轨云。中央本尊四隅梵天地天日天月天如是而住（文）后说依竖布欤。故印言轨云。上方梵天下方地天（文）又供养轨云。四天安四隅。次第准八方天顺旋次第。梵地如初说。日戌亥。月丑刀欤。若尔四说欤。付中八方天帝为始伊为终顺旋。内外俱违当流说。尔者依何轨耶（御自笔云）帝为始伊为终。两样端里书如注之（已上）又印言轨中八方天初伊终毗上方梵下方地日月不指方角也。又劝请轨图又异三说也。彼图云。天供坛样。
<PIC>T79028402.GIF</PIC>

    问。供天次第如何。答。轨云。或依方位始自东方回顺供之。或有别愿依息灾等法而供之。若求息灾帝释为始。若求增益梵天为主。若求调伏大自在为主。若求敬爱毗沙门为首。余回顺供○若有四大病随用四大精天。如是为首。为富用毗沙门。为贵更用梵天（文）（刀兵旱魃官位定惠水风等又如轨也）但当流习不问四种法。不论四大病。皆以始自伊顺旋至于毗。内方又梵地日月次第也。虽然供养时总以一印一明通供也。委如次第朱付（矣）。
　　大自在印言。印言如轨但印言轨云。右手作拳安腰右（文）又咒云。唵噌捺罗耶ソワカ。供养轨云。伊舍那天喜时。诸天亦喜。魔众不乱也。旧云。摩醯首罗也（唐云大自在）此天瞋时。魔众皆现国土荒乱（略抄）问。轨中诸天真言皆无南字。今加之耶。答。御口云。..俱等收义也。是诸天各举主等收眷属之义也。而.字既有南字无用欤。仍诵时除彼也。私云。等取义冥轨。文谓。十二天总摄一切天龙鬼神星宿冥官○所以然者。地天与地上诸神树下野沙诸鬼神俱来入坛场同时受供。水天与诸川流江河大海诸神及诸龙众俱来入坛场同时受供○（余天皆同）故知地天明.字等取地上诸神等。水天言.字等取江河等诸神也。
　　帝释。印言如印言轨。但轨云。右手同前。又咒云。唵斫罗也ソワカ。供养轨云。天帝释者地居之主。注记众生所作善恶。此天喜时国土安稳人民不乱。瞋时刀兵相战地居诸王皆悉不安（文）。
　　火天。印言轨劝请轨俱左手作拳安腰。虽然御口云。如朱付作之。右风三召明各一反。言同轨也。供养轨云。火天喜时有二利益。一者人身热气随时增减。二者时节不逆。此天瞋时亦有二损。一者人身热气。二者非时增减（文）。
　　焰摩天。印言如轨。彼轨中印文如焰魔天供次第中坛荼印文也。供养轨云。如焰魔天次第引之。
　　罗刹天。御口云。左刀印者不动剑印也。轨又同之。轨云。右手作拳安腰右（文）言又同也。供养轨云。罗刹天喜时诸啖害鬼随亦喜。不唾毒气不作恶行。此天瞋时皆悉乱现（文）。
　　水天。印同胎藏。言同今轨也。供养轨云。水天喜时有二利益。一者人身不渴。二者雨泽顺时。此天瞋时亦有二损。一者人身干渴。二者器界旱魃万物干尽。或雨大雨。世界满水流损草木及与众生（文）。
　　风天。印言同胎藏。今轨言同印异也。供养轨云。风天喜时有二利益。一者人身轻安举动随心意。二者器界安稳无有倾动。而随世间有令风。和不损情非情等。此天瞋时亦有二损。一者人身及意而不随意。二者大风吹满散破世间。或不吹风。草木不随时也（文）。
     毗沙门天。棒印虚心合掌双地等（云云）今轨中印非棒印欤。别次第中此尊举三种言中。初印同。彼次第第二印云伽驮棒。理性院次第第三印名宝棒。棒印可决之。言同今轨也。供养轨云。毗沙门喜时药叉众喜。不害人民不行毒肿。瞋时皆乱（文）。
　　梵天。印言轨云。右手作拳安腰右。左手五指相着竖之。小屈其高小许过肩。即成莲花相（文）此印半莲印欤。但朱付同胎梵天印今用之言同轨异胎也。供养轨云。梵天者上天之主众生之文。此天喜时器世间安稳无有乱动。何以故。劫初之时此天成器世间也。此天瞋时世间不安有种种病（文）。问。此天成器界或为众生父者。是梵天之僻见外道之宗计。何为佛教之谈耶。答。解脱门之所现之善知识为引实类似同彼计故。彼同轨下文云。是十二天乃是往古诸佛为度众生而来现也（文）又大日经云。若诸天世间真言法教道如是勤勇者为利众生故（文）或依深秘。则彼邪见等即秘密佛乘而开心实相门也。故大师释云。若解真言实义。则若天人若鬼畜等法门皆是秘密佛乘。故文云。我则天龙鬼等（文）委疏第七可见。
　　地天。印言轨并胎地天印言全同。轨云。先合掌。风以下四指头相跓前方开。二空各着风侧（文）供养轨云。地天喜时有二利益。一者人身坚固色力增长。二者器界地种味力增长。此天瞋时者亦有二损。一者人身乱坏色力减少。二者器界地味力皆违本（文）。
　　日天。印言如轨。胎印异此。言同也。供养轨云。日天喜时光不损物人眼不钝○此天瞋时失度无光。虽有眼目不能见物（文）。
　　月天。轨云。如前梵天印但作掌中有月洁白相（文）言同也。供养轨云。月天喜时。冷光增物人无热病。瞋时皆舍（矣）。问。此诸天何故有喜瞋耶。答。轨云。如是诸天谓。诸国王人民以非治世作不善业。杀盗常行而舍正法。诸天愁忧便生瞋恚。若天灾欲起。先有瑞怪。谓无云而雨（矣）诸星随乱（无云而雨者诸天悲泣之泪也）若止恶业以正治世。诸天欢喜皆悉来护（略抄）问。此诸天瞋怒时有何对治乎。答。轨云。若有如是四大精天瞋怒难者。王及人民入于如来五轮塔中受持诸戒归依三宝摄心而住。应作如是观。地依水生。性空故地亦无常。水依风生。性空故水亦无常。火依水风生。水风空故火水亦无常。风依虚空。虚空无体故风亦无常。风空故火空。火空故水空。水空故地空。地空故地上所生有情非情皆悉无常。作此观时。诸天瞋灭无所依住。尔时行者还作此观。虚空虽无尚有虚空。是故得名虚空。名必有体。所以虚空有故风亦有。风有故火水地等皆悉有体。作此观时诸天欢喜。威光倍增安稳而住（文）。问。法施功能如何。答。轨云。若人○于此天像前讲读般若甚深经法令此诸天皆大欢喜者。诸天欢喜故。一切众生欢喜。行者一切众生喜故。诸佛亦喜。诸佛喜故。出世间悉地圆满（文）。

具书事

　　十二天仪轨（唯印言说之）。
　　供养十二天威德天报恩品一卷（不空）。
　　十二天总劝请天供法。

薄草子口决第十九

诸天等部第二
　　圣天供（本）。
　　问。立名如何。答。憬瑟轨云。故秘法云。六通自在故名圣天。智惠自在故名大自在。成就敬爱故名双身毗那夜迦王。成就五谷故名六臂天（文）御口云。双身是权实二天交抱之形也。所以约权身云圣天。本身大圣观音故依实身云欢喜天。观音现女天形令彼生欢喜故。依之含光轨云。以慈善根力令诸毗那夜迦生欢喜心。然后呵责令不作障（文）不空轨等中权实并举云大圣天欢喜双身也（御自笔云）圣天一切毗那夜迦上首也。集经所说一切毗那夜迦印用普通圣天召请印。可思之（已上师传也。已上里御自笔）私云。此天有多称。二名如先。或云毗那耶迦天此云象鼻。故含光轨云。毗那夜迦又名毗那怛迦。此云象鼻也。其形如人但鼻极长。即爱香尘故也。唯今大圣天其头眼耳鼻舌诸相皆似象。能随行者故也（文）或约处住欤。住毗那タカ山故或名誐那钵底王。此欢喜梵语也。故金智经云。金色迦那钵底（文）或云九目天。约眼目故。菩提流支轨云。其金色身正立有三头。各面上三目合成九目（文）或云双夫。二天交抱故。问。四种法中约何耶。答。御口云。息灾为本兼通余也。故含光轨云。有增加句可随所求事。所谓息灾增益敬爱调伏钩召等○但常途之时加息灾语（文）先沐浴天像法如表纸记。半印者身印半印也。印文如浴油加持出之。但直手不洗之。立尊汤扱悬自尘秽除也。但初夜念诵法施许也（云云）御口云。初夜作法自坛前普礼至于洒水加持如常行之。次金二打。次供养印真言。次念诵法施（如日中等散念诵也）次折珠祈请。次金一打。次立座○先取去天覆。御口云。若铜器或白瓷或瓦气等置坛上。彼器中立本尊覆纸袋。行者普礼前取去彼覆也（纸袋形端捻也）次浴油加持。御口云。右手坛上多罗油。取居右胁火钵上。右手作半印。作左手珠数记百八反加持之。但口传用心中心咒。其故大咒百八反时克久多罗油热故。本文云。自（云云）心行者受用程寒温也。多罗者钵梵语也。有取柄铜器也。私勘云。大智律师六物图云。梵云钵多罗此名应器有云。体·色·量皆应法故○钵是梵言。此方语简省下二字（文）准此释。钵是梵语略言也。但律家用铁钵瓦钵。今铜钵也。
　　加持供物。前印者前身印半印也。非常加持物印也。
　　次本尊立多罗中。火钵上油取置本处。以叠纸覆本尊取之立多罗油中也。皆以右手作之也。放著者。御口云。立油中云尔也。问。油中立像。像向方如何。答。御口云。异说不同（云云）为男爱女修之。女天可向行者而立之。为女爱男法反之也。但二天交抱侧向行者为秘说（矣）。
　　道观。毗那夜迦山者。御口云。七金山随一毗那夜迦山也。圣天住彼山也。彼山中有油海。又有萝䔰。圣天常浴油海食萝䔰故。今作此供养也。问。发愿云鸡罗山。今云毗那夜迦山。相违如何。答。私云。毗那夜迦山彼天本居所。鸡罗山彼天说神咒会处欤。故使咒法经云。尔时毗那夜迦于鸡罗山集诸梵天自在天等及无量鬼神等。从座而起礼大自在言。我今欲说一字咒。听我所说（取意大自在天轨又同之）故知鸡罗山会处也。或一处异名欤。可寻决之（御自笔云）鸡罗山事未勘之。大明咒贼经中出之欤。件经未见之。但或人云。件经未渡经也（云云）可寻之。毗那夜迦山一所异名非欤。毗那夜迦山油池。常浴之游戏。又萝䔰根常食之。又自然所得酒食彼等欢喜游戏。今供其作法也。但或云。油池在鸡罗山萝䔰在象鼻山（云云）已上师传也。其中如或说者。象鼻鸡罗山是异处欤。可寻之（已上）。
　　有..字(云云）。御口云。二字男女二天种子也。.行不可得字也。此天作障难。是主恶行。归不可得字义恶行消灭之义也（御自笔里云）秘口云。行烦恼也。十二因缘无明缘行（云云）今圣天云。第七识烦恼体显姿也。仍行不可得字用也。秘事也（云云已上）。
　　反作箕（云云）御口云。三形异说（云云）或萝䔰为三形。或欢喜团用之。今用箕为秘说。二相向形表二尊交抱义欤。此箕有除虚糠止实之功。是则遮恶持善攘灾招福之标示也。劝修寺法务记。毗那夜迦山似象耳故。彼耳又似箕故用之（云云）此说不可。彼山云象鼻山故（御自笔云）但成典僧正像鼻山形似箕故为三形（云云）宽信又云。箕耳也。六处爱其一也（云云）。愚老云。耳六处爱事不审不审。憬瑟记云。此相抱像表六处之爱○一者以鼻各触爱背。二者以胸合爱。三者以手抱爱腰。四者以腹合爱。五者以二足踏爱。六者着赤色裙。是偏表敬爱（文）六处如此。耳事如何（已上）。
　　变成男女二像象头人身（云云）金光轨云。次说像法。象头人身左牙出右牙折。面少向左。其鼻向外瘘。身色赤黄。有六臂。左上手把刀（金刚智云把剑）次手把果盘（金刚智云喜团）下手把轮右上手把棒。次手把索下手把牙。于此像前诵前大真言。所求皆成。又像。有二天身相抱。正立双。象头人身。其左天着天花冠。鼻牙短。其目亦细。着赤色袈裟福田相衣。身白肉色。右天面目不慈。鼻长目广。不着天冠及福田衣。身赤黄色。唯以黑色衣而缠其颈肩。此天以面相着前女天面作爱惜相。是像显权实相。于此像前持诵先第二真言。善增恶减。又像。二形如先。相抱正立。唯以男天面系女天之右肩而视女天背。亦以女天面系男天之右肩而视男天背也。目细牙短为妇天。其二天并不着法衣天冠。而现本毗那夜迦身。于此像前持诵先本第三真言。一切恶事皆悉消灭也（文）御口决云。此轨意二权像男女同系袈裟。二实像二天不着法衣。权实像女天着男天不着也。今次第未见何像。可观权实像也（云云）私云。轨三种像中俱着法衣。二权像不分明。如何。但彼轨上文云。佛菩萨为男女天化度众生（文）。此文意欤。权实像中权着法衣故。准知欤。憬瑟轨云。其双身天像夫妇相把立。其长七寸或五寸作之。二天俱像头人身但男天面系女天右肩。而令观女天背。亦女天面系男天右肩而观男天背。足踵背俱露。现手足柔软。如壮肥女人。男天头无花鬘。肩系赤色袈裟。女天头有花鬘。而不着袈裟。手有玉玉环。亦用其两足踏男天足端。二天俱白肉色。着赤色裙。各以二手互抱腰上。其右手覆左手背。二天右手中头端令至左手中指中[/卽]背上（取意）私云。此轨文又男着女不着事违口决。如何（御自笔云）憬瑟含光弟子也。权实像等让含光其外之像出之欤。但是愚推也。不尔憬瑟再何记之哉（已上）御口云。毗那夜迦作佛法障难故。仍观音为治彼现女形。同彼息障难也。女天云圣天。是权化故。男天云欢喜天。是彼淫欲炽盛现女形顺彼生欢喜故云尔欤。私云。轨意实天着法衣欤。或又男天观音变身欤。若尔今轨初云。依含光口传制此仪轨（云云）含光仪轨云。菩萨现此身为其妇（文）相违如何（御自笔云）先德云。权实天之时男实类女十一面化（云云）而尔往寻实之时实毗卢遮那也（云云）依之祖师定贤法务（胜觉僧正师也。秘抄务抄者法务抄也）记云。入堂礼佛之时可观大日法界等流身也（云云）此指本尊也。况憬瑟含光轨可不记记之欤。如端云。又含光记云。寻此实即权。佛菩萨降伏诸懈怠故现此身也○权即依实故一字重。实即依权知佛菩萨化也（文已上）无畏轨云。取香木树造其形像。夫妇令相抱立之。身长五寸。象头人身。身着天衣及腰裳。夫鼻𦜏下。妇鼻𦜏上。四叶为座（文）不空轨云○（如含光第一六臂像文）若铸若割若画并得（文）金智轨云。其像形人身象头六臂。其身正立鼻向右曲。左上手把刀。次手把欢喜团。下手把剑。右上手把棒。次手把缚折罗。下手把索。身作金色脚踏金山（文）。
　　召请（印如轨第二印也）私云。无畏不空两轨印文聊异。不空印文同次第下心印墨昼印文也。无畏轨异彼印者。名小作内缚也。明两轨全同。但俱无.字。今如何意耶。（御自笔云）答。.召请字也。尤可加之。四摄初钩字也。可思之（已上）。问。不用结界。何故耶（御自笔）天等不引五色。不打撅。不用结界也。然而又有无不定也。今天殊同实类不用之。如祈雨法等（矣已上）。
　　阏伽（普通明次用之）御口云。捧器诵常阏伽明毕。次诵加此明也（此明出无畏轨矣。但终野字又有耶字也）私云。无畏轨中阏伽唯用此一明。涂香烧香种种供具皆用此明（各三反）见。今涂香等不尔欤。如何。（御自笔云）答。或传涂花等用之。今传不尔也。水欢喜别咒通咒用不二传也。
　　本尊赞。此赞出不空轨中。但无扇底迦罗句也。此句通四种法加之也。仍本书且除之也。
　　本尊加持。大日加持（胎印明欤）。
　　身印。此印无畏轨并菩提留支经中出欤。虽然无畏轨中印相少异。彼又名根本印。支经中印相虽似今印不云身印。可寻决（矣）含光轨中用身咒也。印大异今印也。为簸物势者。御口云。印上下动也。
　　心咒。此咒同无畏轨并含光轨。但无畏轨明句虽同文字聊异。含光轨文字虽同聊阙句。但云那翼迦尾那翼迦再不云之也。又金刚智菩提流支等经中虽有此言。大异也。若尔依何经轨耶。如是云印相云真言诸文之相违常事也。各随师传取舍非一。印言增减又以如此。或以一印诵三咒。或以一印用两咒。或偏用含光印相。或偏付本轨本经。或虽违本书偏用师传。今薄草子印依师传欤（已上）扇底迦罗之句随四种法可改用之（云云）含光轨云。若欲息灾于娑缚贺上加扇底迦罗（二合）之句。若欲求财于娑缚贺上加报瑟置（二合）加之句。若欲求敬爱除前句加缚试羯罗拏之句。若欲调伏恶除前句加阿毗遮噜迦之句。若欲求延命除前句加惹你多之句。若欲钩召除前句加鸯俱舍之句。如是诸语含众多悉地也（文）无畏轨云。此大身咒用息灾敬爱之法（文）。
　　第二印（可云心印欤）此印出无畏轨中。此轨名心中咒印也。含光轨虽有此印文又异心咒。此真言含光轨中无.一字。无畏轨中无...三字也。无畏轨云。是咒用增益福聚之法（文）含光轨云。有增益加句。如前准常途之时用息灾句。又云。是真言中显权实义所以者何。拟哩者观自在菩萨种子字也。菩萨现此身为其妇而劝进令毗那夜迦不作障碍。有往昔因缘。如余部说。是为权义。次虎者是毗那夜迦神种子。此常随魔也。何随魔。谓恒常随逐一切有情伺求其短。然天魔地魔不尔。唯时时来而作障难。毗那夜迦常随作障故名常随魔也。假使梵王及憍尸迦诸天龙等不能破如斯障难。唯观世音及军荼利菩萨能除此毗那夜迦难也（御自笔云）四部法云。尔时观自在菩萨大悲熏心。以慈善根力化为毗那夜迦妇女身。往彼欢喜王所。彼王见此妇女欲心炽盛。欲触彼毗那夜迦女。而把其身。于时妇女形肯受之。彼王即忧作敬。于是彼女言。我虽似障女。昔以来能受佛教得袈裟衣。汝若实欲触我身者可随我教。即如我至尽未来世能为护法不。又从我护诸行人莫作障碍不。又依我已后莫作毒心不耶。汝受如是教者为亲友。时毗那夜迦言。我依缘今值汝等。从今已后随汝等语守护佛法。于时毗那夜迦女含笑而相抱。时彼王作欢喜言。善哉。我等今者依汝敕语至未来护持佛法不作障碍而已。仍可知女天是观自在菩萨也。是则如经说云。应以妇女身得度者即现妇女身等者即此也（云云）已上或抄引四部法。件法末师抄欤。可寻之（已上）有往昔因缘者。此因缘欤。但本说不审。若大明咒贼经欤。件经又未得之。或云。件经未渡经也。如莲花三昧经等（云云）可寻之。觉禅阿阇梨抄云。欢喜天本传文云。摩罗醯罗州有王。唯啖牛肉大根。时国中牛渐少。民以死人肉供死人少故。复用生人肉。是时国中大臣人民发四兵。欲害其王时王成大鬼王毗那夜迦。以诸毗那夜迦为眷属。飞空而去。其后彼王国中行疾病。是时大臣人民十一面观音悲愿观音现毗那夜迦女形诱彼恶心。时彼毗那夜迦王欢喜。即疾病国中不行人民安稳也（云云）此因缘又本说可勘之。又有因缘追可书之（已上御自笔里书云）御口云。此真言表权实像也。..如次女男权实种子也。加.是举能降伏军荼利。彼尊种子故军荼利伏毗那夜迦见集经等中。问。观音伏彼。何更如军荼利降耶。答。私助云。四种对治中观音约随顺对治除彼难军荼利依相违对治伏彼障欤。又寻云。.第八识自性清净心故。又第六识欤。妙观察智种子故。第八识有断惑德。真言释论等意也。又第六有断障功。法相及诸宗意也。然观音对治诚可然。而第七识无断惑事。何军荼利有降伏用耶。答。真言教意即事而真故。执我即断惑也。所以卷四蛇为璎珞。良有以也。若尔何毗那夜迦恶行云伏彼耶。
　　答。彼又恶行即善行知云伏。非断除也。（御自笔云）先师云。心咒事.（观音）.（圣天）.（军荼利）此权实二天之咒也。.观音者第八识菩提也。.实身第七识惑体也。.军荼利正断惑障之智也。是则以第八识菩提净第七识烦恼之意也。军荼利四蛇我痴我爱我见我慢也。断之者即平等性智军荼利忿怒身也。般若寺五大明王义可见之。又军荼利除伏毗那夜迦之尊也（云云已上）问。光轨中有往昔因缘（文）何因缘耶.答。无畏轨中云。大自在天王为摩女。为妇所生有三千子。其左千五百毗那夜迦王为第一。行诸恶事领十万七千诸毗那夜迦类。右千五百扇那夜迦侍善天为第一。修一切善利领十七万八千诸福伎善侍众。此扇那夜迦王则观音之化身也。为调和彼毗那夜迦王恶行同生一类成兄弟夫妇示现相抱同体之形。其本因缘具在大明咒贼经（文）（御自笔云）本因缘事如次上注之。犹可寻也。
写本云。
    弘长二年十月二十九日子刻记了。赖瑜。
    同三年三月十四日一见了。在御判。

诸天等部第三
圣天之余

　　第三印。此印桧尾传也（云云）依何经轨耶。无畏轨云。心中心印二手金刚缚（文）含光轨说又异此两印（矣）御口云。作此牙印而口两边向竖如牙形也。
　　心中心咒。此咒同不空轨并含光轨。无畏轨云。唵虐虐𤙖泮吒（文）御口云。此咒表二实像。故.字重举也。.又能降伏军荼利。含光轨云。此真言偏显两实义。是故以一字重为二字。寻此实即权。何故权。谓佛菩萨为降伏诸懈怠故现此身也。诸有障难从懈怠起。若止懈怠者障难不起也。权即依实。是故一字重称也。实即显权。是故知之佛菩萨化也。佛者毗卢遮那佛。即宣言无所不至之身。我为化度随类众生普贤最后现毗那夜迦也。菩萨者观世音菩萨也。佛菩萨为男女天化度众生（文）私云。准此释于此一真言得二实二权两像欤。谓依浅略门迷情实类障碍神故。约深秘门大日等流普门身。故密严上人释云。不动九界迷情同等流法身（文）可思之或又约字相是实类种子。恶行故约字义又权化真言。恶行不可得。故云。知含光轨意于两种真言成三种形像欤。问。心咒心中心咒立名浅深如何。答。御口云。于大咒中取肝心故云心咒。又心咒中犹抽肝心故云心中心也（云云）故知心咒浅心中心深也。问。两咒说字同三字也。云抽肝心耶。又心咒显权实不二可深。心中心表二实。是可浅耶。答。两咒虽同三字非不抽肝心既..中唯抽作字故。又第二咒二物相合云不二。权实异辙种子分岐。是则竖差别意也。第三咒一字还成多。是一非一一。无数为一。理理无边智智无数横平等谈也。所以性佛性然功德。言权则悉权也。言实则皆实也。何分其种耶。故知深也。三种义门一切诸尊三咒皆可如此欤。两咒浅深义甚深甚深。凡教相之大都专虽可存此义。于今两咒加此料简。记者不共之智解欤。古德未显此心符。末资定宛其口实欤。抑愚老问云。深窥性海。何有水波之差别哉。今只因海波上且欲闻权实之一味（矣）答。.实类毗那夜迦种子。.女天权化观音法体也。而再往寻之。其实类身又遮那之化现也。其故男天毗卢遮那善恶和合权实性然当体也。故是为实类身。女天毗卢遮那大悲纯金一德也。故是为权化权身。再寻之曰。挫大悲化现之相（四曼也）权末悟性（六大也）实本之时。实即.二身共用.也。实上立权（.）实（.）性上分性（.）相（.）教相通途之谈欤。大师御意。法然上法然随缘上随缘。法然随缘可思之。今..咒法然上法然随缘之义诚可为甚深欤。此义所诠又记者义虽一拨。聊为取舍注之而已。问。此义文证如何。答。上卷并当卷上所引之含光轨文也。谓权即依实○实即显权等之一改文也（已上御自笔里付也）问。第三咒用何法耶。答。无畏轨云。是咒降怨调伏之法（文）含光轨云。行者若欲缚恶人用此咒。若遣除恶人亦用此咒（文）。悦与印言○牙印者。三印中第三印也。言出金智轨欤。但异今明（矣）九目天轨云。敬爱悦与真言。唵那缚斫乞刍婆罗吽（引）摩尼曳吽泮吒（文）。
　　（御自笔云）此咒婆罗吽以下与薄草子不违。那缚斫乞刍加句也。九目梵语欤。余咒相违外是离合差别加句有无也。随事依法加句增减等不一准。可思之（已上御自笔）御口云。圣天令悦与之义欤。
　　调和印言。御口云。圣天成瞋恚时。以此印言令调和也。故不空轨名调和毗那夜迦法（云云）私云。此印言全同不空轨并集经。无畏轨印大异言少异。初除.置许吽也。御口云。二大来去三反明各一反。
　　佛慈护印言。御口云。此印言增诸天威光印言故加用之。非局当尊。可通一切天等也。印相二大二小立合也。四处加持明各一反。
　　佛眼印明（如常）。
　　供萝䔰等。御口云。萝䔰酒团等皆各别供之。加持身半印心中心咒（各三反）供养印明如常。或明今咒灌油（又云浴油欤）御口云。自此下散念诵也。右手取杓（杓遣指端方柄风空间出取也）汲钵油奉悬本尊御头。随悬诵明。左珠记数。若求增益等。诵心咒。若求降伏等可诵心中心咒也。百八反满毕置杓于多罗。左珠悬腕作金掌。诵法身偈（诸法从缘生等四句）次破印折珠祈请也。第二第三遍等皆以如此（矣）问。初后二时四三反数有何意耶。答。无畏轨云。次念诵以匙酌油灌其像身。一日之中七百反灌之。平旦四百反。日中三百反。正灌油之时至心慎肃勿生他念。每一百反终赞叹供养数数发愿陈所念之事。若三日乃至七日。一切善愿随意成就一切恶事悉皆消灭（文）不空轨云。率油灌其二像顶身。一百八反。一日之中七反灌之。平晓四反。日午时三反。共成七反。已后每日更咒旧油以灌其像。如是作法（乃至）七日。随心所愿即得称意。正灌油之时数数发愿（文）两轨既以念诵多少虽异。四三反。数是同故用四三也。
    问。何故非三五等耶。若又七分二则二时各可三百五十耶答。七二十一等念诵反数故分三百五十则非满数。故皆所求圆满之表示欤。四三加次四曼三密之表相欤。相用次第必然故非三四次第欤（御自笔云）四三如次。四曼三密之义颇难一定欤。只暗三三密。五五智等配当难。犹难遁欤。只七反两时三反半虽可分之。半条イカニソヤ。不宜。仍四三分之。而四配后夜。后夜天等食时日午佛菩萨食时也。今十一面同虽供之。所宗者本天也。仍以增数四配后夜欤。犹可案耳（已上）问。无畏轨灌油后发愿（云云）不空灌油时发愿（云云）两轨相违如何。答。御口云。深智人灌油间以.字智水洗.字本不生体义深可观念。此观非深法则不如不观（矣）故浅智辈可但信也。乱观本尊还成忿欤。故知无畏约深修人故。作深观不生他念故。发愿祈请灌油后也。不空约浅智故。正灌油时发愿欤。又集经第十一同之（御自笔云）此条不可有劬劳欤。秘钞薄草子等共浴油百反后能能可发愿祈请之由（云云）。
    第二第三四又如此（云云）明知于师传者是浴油后也。何况于此事者后字时字更不可有差别欤。灌浴之时虽前后。虽中间称时更不可相违后字诚可限后。时字岂不通前后中间哉。可思之。抑世间相传云。中古有行者修此供（不知修师名字）频凝理观其梦中欤。本尊示云。於戏真如馥哉（云云）当流相承口传云。只圣天供。贵人爱子等如备膳。调气味致丁宁清净。试之加盐殷勤调供。第一故实也。必有验（云云）问。不用初夜时有何故耶。答。无畏轨云。是自在天处他化自在天降游下界风轮之缠沦其身故。用酒药萝䔰及油等之物常持齐。故暮时不受供养（矣）问。无初夜时。大法时小坛自何时始之耶。答。圣天供后夜始之。不同十二天初夜修之也（御自笔云）十二天圣天和合每日三时也。问。用油多少如何。答。不空轨云。当取一舛清胡麻油以净铜器盛之（文）御口又同之欤。问。七日间用旧油耶。如何。答。御口云。用旧油也。行法终多罗覆盖。不可寄不净也。故不空轨云。更咒旧油以灌其像（文）减更可加。不可增一舛欤。问。行者误以杓触尊头时可作何行耶。答。御口云。或诵.字。彼尊种子故。或诵.字。观音种子故。或诵大金刚轮咒忏悔意欤。
　　供萝䔰等（印言如前）御口云。此供了祈请胜前前能能折珠祈念也。
　　散念诵。御口云。本尊三咒中随事敬爱增益等心咒·调伏等心中心咒。随一咒千反可诵之。佛眼二十一反。大金七反。其余各百反。法施如星供处记之。问。用胎大日明有何故耶。答。御口云。胎因曼荼罗近外部故也。问。用十一面言事如何。答。私云。圣天本身故。问。何故散念诵不用军荼利明耶。答。已是本尊降伏之咒也。通途不可诵之。事迟迟可诵（云云）是奉勘发之由欤。又已诵调和咒意大旨同军荼利欤。仍且略之欤（已上）。
　　檀样。问。供具团居何故耶。答。御口云。此法息灾为本故表圆形也。或显所求圆满义也。私云。理性院作圆坛而供又圆居之。不空轨云。当以白月一日于净室内用净牛粪摩作圆坛随意大小（文）无畏轨云。作二肘圆坛以瞿摩夷和黄土涂作之（文）。
     问。用一瓶有何意耶。答。御口云。上古明匠后七日法圣天坛承仕误居一瓶。仍于今传彼风欤。圆坛一瓶尤相应欤。仍或传增益时用二瓶（云云）可思之（已上）。问。修中用意如何。答。御口云。殊断淫。酒用不二说。承仕同之。问。萝䔰团等行者受用耶。御口云。食不二说。经轨说不同欤。但不受用为胜（矣）承仕又准之。问。萝䔰团送施主事如何。答。御口云。七日间一二度许送之。近来未必然欤。先师被送之不然之时アリキ。可随时（已上）问。作团事如何。答。御口云。米粉和水如饼平中小豆粉串柿。切入端捻如石榴形煎油入イル也。或アマツラ土ハシカミ等中入也（御自笔云专当流说也）问或记说云。迟迟时用军荼利明。障碍时用观音言。有何故耶。答。私云。含光记云。菩萨现此身为其妇。而劝进令毗那夜迦不作障得（文）故障碍时用十一面咒也。又迟迟时诵降伏明。悉地令速疾欤。问。此天现象头有何意耶。答。含光轨云。谓如像王虽有瞋恚强力能随养育者及调御师也。誐那钵底亦复如是。虽现障身能随归依人乃至归佛者。是故此天现象头也（文）。若尔唯现一形耶。答。同轨云。形有多种。或似人天或婆罗门。或现男女端正之貌（文）。问。此天降伏尊唯观音军荼利耶。答。同轨云。大广智言。若有毗那夜迦障难者。应修真言法。有三部。即三尊。佛菩萨金刚。即毗卢遮那·观音·军荼是三部。能制三业懈怠。是故修誐那钵底法者。先应敬礼三尊（略抄）问。当尊功能如何。答。使咒法经云。我有微妙法。世间甚希有。众生受持者皆与愿满足。设众恶来侵我悉能加护。上品持戒者我与为帝师。中品持戒者我与人中王。下品持戒者富贵无穷也（文）私云。已上文依御口决略抄。但此经有二本。略本如所引。广本云。上品持戒者我与人中王中品持戒者我与为帝师（文）又九目天法文同之。已上二经一轨皆菩提流支译也（御自笔云）此文广本九目说等可宜欤。略本或如广本直之本有之也。道理又可然欤（已上）。问。今法深胜如何。答。不空轨云。右此大圣秘要之法人间希有宝。勿传之。宜诫慎也（文）。九目天法云。此四种真言一期中最后临终时一国之中一人可传受。更不可两人传。必以金银铜等七宝器施师许可印真言（文）。含光记云。如上微妙秘义末代智者应以秘之。应安梵夹中。于非器人勿妄传授赦（文）。
　　物语事。御口云。或人圣天供料物送小野僧正许。僧正受彼而不修供。彼人参寻供子细。僧正答供由。尔时安置圣天片角出小音不供也（云云）僧正起瞋奇怪取彼尊投舍给。是等行仪权者所行欤（御自笔云）此事或山门吉水之流祖师处行也（云云）仍吉水流于今不修圣天供。惮恐故欤（里书云。此事大御堂大僧正被语云。皇庆阿阇梨云云。其后此流圣天供不行之云云普通大法之时并水欢喜行云云）。

具书事

　　大圣欢喜双身大自在天毗那夜迦王归依念诵供养法（善无畏）。
　　佛说金色迦那钵底陀罗尼经（金刚智）。
　　九目提婆罗惹爱敬法（金刚智）疑。
　　大圣天欢喜双身毗那夜迦法（不空）。
　　毗那夜迦誐那钵底瑜伽悉地品秘要（含光）。
    大圣欢喜双身毗那夜迦天形像品仪轨一卷（憬瑟)。
　　权现金色迦那婆底九目天法（菩提留支）。
　　便咒法经（同二本广略）。
　　圣欢喜天式法一卷（般惹羯罗）。
　　陀罗尼集经第十一。

薄草子口决第二十

诸天等部第四

　　施饿鬼（御自笔外书云。在天云神。在地云祇文。天神地祇是也）。
　　问。灵祇天仙等（文）灵祇何者耶。又召天仙等何故耶。答。灵魂神祇欤。经云。及婆罗门仙等（文）施彼功德广大如经中说（矣）问。点定净处扫地（文）何处可为净处耶。答。轨云。写净地无人行处或水池边树下（云云）问。莫用桃柳石榴树下（文）意如何答。御口云。桃柳等下大力鬼王住故。卑劣鬼难临故。不用彼树下也。问。储一器净食（文）何时储之耶。答。御口云。时食之时食上分取入彼器置便宜处。若每日施食施食后可取之。（御自笔是长日令修略仪也。若一七日二七日乃至百日自行为施主限日数。别饭一杯可储之）问。和净水（文）何意耶。答。御口云。饿鬼饥渴故。不和水难受用故。如常渴人喜滋润食（矣）高尾口决云。水是相成滋养义。是当檀波罗密也（云云）。
　　桃柳不用之事。东山往来云。荆楚岁时记云。桃者五行之精。厌伏邪气（文）灌顶经云。禅提比丘咒龙。以彼柳名鬼怖木。石榴者鬼子母神所爱也。有如是等因缘。于件等木下鬼神不来也（已上东山往来·荆楚记并经可勘之）问。三种器中何胜耶。答。轨云。或一分或少许或一器皆须安净铜器中如法。如无铜器白瓷亦得。如无瓷器可用漆器（文）准此文铜器尤胜欤问。向东方而施（文）有何故耶。答。御口云。东方檀波罗密方故行施向彼方也（有本说御自笔）四分律抄批第十四云。佛言。我佛法中有六方。所谓六波罗密。东方即檀波罗（乃至）东方属众生心。若有众生等能供养彼波罗密则为增长寿与财（文已上）问。人定时行之（文）何时耶。答。御口云。亥克驱仕烧火而行。我后立（或坐）行之。归时行者驱使俱不回顾也（御自笔云）冥道鬼神等夜得势力也。仍人定令相应也。毗罗三昧经云。夜鬼食时（云云已上）。
　　净土变。御口云。如常七处加持依此印言加持。转瓦砾荆棘成微妙净土之由观念也。问。饿鬼其果报下劣难临广博严净土。何用此印言耶。答。御口云。依真言加持力虽下劣来集（矣御自笔）边鄙难临王宫。然而有唤之时自在出入敢无怖畏。如可思之。
　　普集印言。御口云。先右手取食器移持左手。右手作普集印向外诵明七反。然后风指三度召之。问。轨中莎呵上有曳计呬一切冥道饿鬼众之句。何今除之耶（御自笔云）且略之欤。真言句义中且有来集句欤。问。咽喉印言。御口云。弹指三度明各一反。
　　颂。轨中有广略二颂。依广抽要欤。
　　五大愿（如常）加持饭食。御口云。印用妙书朱付也。以大指腹摩中指甲。先摩后弹。如是三度。次以印向食器后诵明七反。但真言不依妙说。归命句同诵之。问。摩伽陀国七七斛食（文）意如何。答。御口云。摩伽陀国者彼国有供大人米。一粒势鸟头许也。此米唯国王所受用。非余人所用。但智行高僧被许之。谓玄奘三藏等也。此胜米余国无。唯在彼国。故云摩伽陀国也。西域记第八云。摩揭陀国稻种其粒粗大香味殊越光色特甚。彼俗谓之供大人米（文）七七斛者。或云七七四十九石欤。今谓不尔。依加持饮食咒力。一石各各七石增倍也。诵七反故云七七石也。故轨云。诵此咒一七反。一切饿鬼各各皆得摩伽陀国所用之斛七七斛之食已皆得生天（文）私云。七斛米必依七反力论增倍。以七为本欤。所以上下四方中各置一。其数七成故。依之俱舍等积极微成微尘等皆七七增故。故经云。我有方便。令汝能施若于百千恒河沙饿鬼及波罗门仙等上妙饮食。如是等众乃至一一皆得摩伽陀国所用斛七七斛食（文）此文既不云诵七反而云七七斛故。若尔合七粒成一粒。又此七合成一粒。故云七七斛欤。寻云。斛者指米粒欤。又积斗成斛云名欤。若非米粒者。何必云摩伽陀国所用之斛耶。若云米者。此字为米。依凭安在耶（御自笔云）答。若以微尘等增倍准今七七斛。斛者尤可指米粒也。其故一斛米粒具算计之千万亿米可有之。其一一米粒各各令七倍者。一斛米粒自然七斛米粒可增倍也。仍斛者指米粒不可有过欤。如何。又积斗成斛之义不可违失欤。但凡此咒不可然欤如何。其故自微尘至隙尘等。尤以四方上下七倍为定量道理极成。今七七斛等增数何可必准之哉。米粒用供大人米。器物出摩诃陀国大斗。尤可然。于增数者何必为七七斛哉。可思之。然者依咒力增多。虽有一分道理犹非极成欤。此事暂可云未决欤。如何。抑斛可有米义欤。之依凭更不可及寻欤。日本国器物斗舛也。斛云器物无之欤。天竺不知。斛云器物アリモヤスラム难知欤（已上御自笔里书）。
　　甘露咒。御口云。此又归命句同诵之。
　　水轮观。御口云。右手五指垂下势似铃印。掌内观.字也（云云）轨云。此名普施一切饿鬼印（文）（御自笔云）愚老云。此与愿印欤。可思之。普集并开咽喉印檀波罗蜜印欤。又可思之（已上）。
　　食写地。右手取食器写置之。问。更不顾。有何故耶。答。御口云。回顾鬼类生恐怖归去故。此事发遣后归时用意。然因便举之欤。问。不近殿棋石阶有何意耶。答。御口云。堂塔等皆有守护神故。小鬼类等虽近故也（御自笔）食器写了即置之也。
　　五如来名号。御口云。置食器作金掌称名号也。此五如来名号即五佛称也。宝生·阿閦弥陀·大日·释迦如次配之。但轨中五如来具举。经中举四如来阙第三甘露王（矣）又经轨同举梵汉二名中。经中梵汉二名外得益别举（先汉后梵）轨中汉名下加得益（文）谓灌法身心令受快乐等（先梵后汉）今所举依轨文也。但第四名号下得益。咽喉宽大受食安稳（文）。
    第五如来下云。悉除恐怖（下同）第三下无圆满相好一句。第二下福德（文）问。经中除弥陀名号有何故耶。答。御口云。施饿鬼本意身心快乐得益为极果故。此一尊总具四如来德欤。故诵四如来名自备也。例如四印会不举大日也。仍经中除之欤。又御自义灌法身心是法施义也。法施别唱故且除之欤（御自笔云）大师御口决云。甘露王如来者妙观察智用说法身也。甘露是妙法故。既受妙果堪为法器。便可授法（云云）故云。灌法身心令受快乐（云云）（私义。以此文可依凭欤已上御自笔）。
　　大师御口决（云云）经云。若欲施诸波罗门仙等。以净饮食满盛一器即前真言加持二十反投净水。如是作已即为以天微妙饮食供百千俱胝恒河沙数婆罗门仙。彼仙人得明食故以明威德各各成就根本所愿诸善功德。各各同时发誓愿言。愿令是人等延命长色力安乐。又令其人心所见闻正解清净具足成就梵天威德行梵天行（文）此文意也。
　　菩提心菩萨戒。御口云。俱作金掌可诵二明也。
　　光明真言。印言同可用之。
　　三归。御口云。归依佛等三归也。又诵三归言。
　　...（不用印明二十一反欤。是金刚合掌可宜欤）。
　　心经（一卷或三卷等也）。
　　发遣。棚事（如表纸记）问。不过三尺有何故耶。答。御口云。小身饿鬼长不足三尺故。过彼则不及欤（云云）。

具书事

　　佛说救拔焰口饿鬼陀罗尼经（不空）。
　　施诸饿鬼饮食及水法（同）。
　　已上二尊十月二十八日奉传受。
　　十一月二日记了。赖瑜。
    地天。御口云。福德门以此天为第一。仍修此法则福德自在无疑者欤。问。福德义岂如宝生多闻吉祥等耶。何云第一耶。（御自笔）答。虽不过宝生等云第一常事也（云云）是非私问答。先德义也（云云）大疏第十云。地能持万物。一切万物依之生长。当知即是佛心。犹如来心。能持万物深入持本三昧而说真言也。亦是释迦方便化身耳（文）地天仪轨云。若有比丘比丘尼优婆塞优婆夷童男童女等。常摄五根系念至心。我地天及功德天。礼拜恭敬供养及念诵我真言者。我常恒出地味资润彼人令其身中增长寿命。是地精气充溢行者身中得色力得力○得人天爱敬得无比大福德○此生彼生及千生万生无极得巨多广大福德。日日千万眷属掬养（文）私云。此天瞋喜损益如十二天轨（上引之）。
　　道场观。字变成宝瓶。御口云。此瓶中有七珍万宝可观之。瓶变成坚牢地天（文）仪轨云。男天肉色。左手钵盛花。右手掌向外。女天白肉色。右手抱当心。左亦抱当股（文）。
    问。女天者何天耶。答。彼轨上文云。尔时地神坚牢及功德天相与白佛言（文）。女天者此功德天欤。可寻之（御自笔）今教习离欲梵天皆有后妃。仍每天有男女也。功德天常吉祥天也。
    本尊加持。大日加持如常。根本印言（大指来去三反明一反）仪轨中名根本身印。印言全同今次第依彼轨也。集经第十一举地天印言。印同言异也。彼经言云。唵（一）婆弥陀哩（二）陀那陀若（三）钵啰（二合）婆（上去）啰怛（二合上去）你（四）莎（去音）诃（五）。
　　印言功能事。经云。若有人等日日相续受持此印至心诵咒供养地天。得一切珍宝（文）轨云。若有人诵持此咒满足十万反为最初法诵咒供养地天者。富贵无极七珍无限速成一切悉地（文）。
　　瓶印（即钵印也）御口云。似饮食印也。此钵中有七珍万宝观之（此印言出胎藏也）私云。此印言在疏中。疏第十三说印云。次地天印先合掌其十指头并屈而相捻令圆屈之。空指令入掌内。其形如瓶子即是也（文）疏第十出言云。钵㗚（二合）体毗曳（二合）（地神名也。即以彼名为真言云云第三字为种子文）。
　　散念诵。本尊两种印言中千变任意。问。用不动咒有何故耶。答。御口云。不动是地天本身故也。疑云。疏中释迦化身（文）如何。答。御口云。不动化身义不自由。大师最胜王经伽陀云。坚牢地神不动心（文）付中五大尊中不动是中央也。地天又中央故。又不动顶上莲是表花藏世界坚牢地神义也（云云）私云。大师释大地不倾动义云不动心欤。若尔疏释释迦化身义欤。或又释迦不动欤。若尔两释非相违欤。又御口云。结界召请拨遣等通结界等也。秘传云。此法每时解界时必解地结也。涌出地天为令归本土或为出生七珍万宝。若不解地结违彼等义故（云云）种子梵号中初字取之。

具书事

　　坚牢地天仪轨（善无畏）。
　　集经第十一（疏第十第十三等也）。

水天供

　　建立道场等（云云）或记云。此法向北方修之。水方故也。坛敷青色绢布等用之。或绀布用之。三时行之。佛供十六坏汁果子一面各二坏也。后夜粥八坏备之。但向北方可修之由并十六坏佛供事见陀罗尼集经第十一（云云）私云。今次第奥图大小佛供各二坏也。十六坏说不可依用欤。又如法说可加彼如何（御自笔）。答。十六坏等事妙抄说上。本说又集经也。旁可依用。但虽如法时常不可用之。只可付薄草子等也（已上）（御自笔）又同记云。又样饭食果子粥灯等各七坏（但粥后夜用之）饭等七坏之内二坏本尊前后之料五坏五龙供之。料部类必来入故也（云云）（御自笔）（私云。此说用不如何。此说又同前常不可用之。
　　发愿。缚噜拏天者。水天梵号也。
　　又或说云。至心发愿。唯愿大日。
    释迦如来。观音金手。本尊界会。水天圣者。三千界主。轮盖龙王。难陀拔难。诸大龙王。自下如常。
　　（礼佛加句准之）问。释迦观音金刚手劝请事如何。又轮盖龙王何龙王耶（御自笔）此事请雨经法习也。轮盖事其时可有沙汰（矣已上）。
　　道场观（此道场观护摩仪轨说也。大旨不违也）问。.字为种子事如何。答。彼天梵号中取初字也。.字又水轮种子故甚符顺水天欤。又理性院习云。师云。.字为轮盖种子。或.字..字皆任心为轮盖并诸龙通种子全无难事也。仍先德皆任心所用也。但以.字为轮盖种子。其义胜。.是诸字王故也（云云）。
    （御自笔当流水天供不可及轮盖沙汰欤。经法时事也）（御自笔）理性院流以印为最极秘事（云云）但宝心阿阇梨方传之（云云）宗命方一切不传只我一人传之旨理趣房被申（云云）可寻之（已上）又委观之则身前有.字成清净琉璃宝池。其上有.字成八功德甘露香水海。海中有.字成七宝庄严宫殿。其内有妙坛场。其上有.字成龟（自下如次第）大疏第五右曰难陀左曰跋难陀。首上皆有七龙头。右手持刀左手持罥索乘云住（文）。
　　本尊加持。钵印。御口云。来去三度明各一反。或说。劝请印者。御口云。召请名劝请也。私云。此印言出陀罗尼集经第十一。彼印文云。呼水天印如钵印大指来去（云云）真言如次第但汉字也。
　　结界（有无不定）御口云。若用者不动也。私云。此印言说处可寻之。集经第十一虽举两印异今印也（此印言者何印言哉）。
　　龙索印言。出胎次第。大日经第二真言藏品有此真言名嚩鲁拏龙王真言也。广大仪轨云。归命阿（种子）幡（水也。辅甘反）钵多（甚也）曳（助声也）娑嚩贺。大海中龙王诸龙王同此真言索印。左手作大海龙王一切智水大法雨而得自在名为王。阿字本不生无有此岸彼岸。名大智慧海。自在龙王位中普门法雨自有情。
　　又印言。御口云。此印前龙索印半印也。
　　正念诵用之。御口云。是容有说也。若有正念诵则可用之也（为言）天等正念诵无之故”
　　诸龙印言。轨云。归命铭（种子）伽（里也）舍你（洁散）曳娑嚩贺。此是一切诸龙通用此真言。龙啖食云障。万像明现太虚廓然。又起无尽云普雨法雨。或用索印右手○。
　　散念诵。问。诵广目天明何故耶。答。御口云。诸龙上首故。
　　道场庄严。口传云。御口云。钵水观大海水。糸观龙索也。又说。糸不入钵中。前置之也（后说为吉矣）寻云。何诸物皆青色耶。答。御口云。水色故也。问。白色是水色耶。答。御口云。经轨说不同也（云云）或记云。龙索青色生糸三尺许用之。但片端结。可闻口传也。
    钵盛神泉水（有汲所）入熏陆香绀青白胶等香药置坛中央。以青生糸成○入小土器置钵中（可闻口决）是彼天三形龙索也。钵青瓷钵也（云云）青色幡二旒坛前左右隅立之。幡壶引渡.....五字书也（青色染绢或以青色染纸造之）幡串桧一尺六寸许切圆削六青涂用也。钵水后夜每替之。花瓶柳桂可差也。供花加。散杖桂枝（或柳用之）相应物绀青色钵水并阏伽等入也。龙索中.字青纸书头程可笼也。其后以诸龙真言加持之。其后供养之。佛舍利一粒坛上可安置。观想密一生也。其故有口传。又取神泉苑石书.字。坛上安置。又以净折敷钵上覆之。行法之时トリノケヨ。私云。已上虽他流习为才觉载之（御自笔云）此等习大旨大法时口传等此供引寄欤。仍聊今案相交欤。但钵并糸事此供习也（已上）。
　　弘长二年十一月三日奉传受即记了。
　　同三年三月下旬令一览了。宪深。

毗沙门天

　　御口云。为福德专修之。毗沙门功德经第四云。又毗沙门天王名字得无量福德于一切世间无喻。所以者何。此天王从左手中涌无量七珍宝。从右手中显一切法藏。随诸众生欲赐与一切宝物。若闻毗沙门天王名。消灭一切业障令得阿耨多罗三藐三菩提（文）又一卷毗沙门功德经云。又于众生无量苦中有二重苦。一贫苦。二死苦。此中虽受死苦不可受贫苦（文）。
　　名号事。秘密藏王咒经云。我为未来世一切众生而作大归依所。最显三身名字。一者毗沙门天王护世者。二者羯吒天王。三者不思议王。示如是三身之字○虽示如是种种名字。遂为行者万亿方便之事现前。而以本愿名字度众生。称是而为毗沙门天王护世者。譬如诸佛世尊之于一乘别三乘。我亦复如是（文）。
　　道场观。座有.字。御口云。真言中取初字为种子也。此字米倍二音。倍音为胜。仍当流种子真言梵号皆读倍也。问。此字相义符顺彼尊方如何（御自笔云）答。毗沙门吠シラ曼タ略语也（其义在悉昙中）吠シラ..翻多闻。仍.字相多闻也。可思之。多闻者此天于佛会会悉闻持正法也。故持塔也（已上御自笔）。
　　变成宝棒。御口云。棒是军兵具足。此尊带甲胄现猛将之形故。以彼为三形。彼棒头安一颗如意宝珠即表福德圆满之义。故云宝棒也。左手棒塔以眼视之。御口云。左手塔是南天铁塔也。彼塔内纳一切教法。此尊佛法拥护之体故。捧彼以眼视之。甚有以也。私疑云。或塔中安宝珠。或塔中安舍利。此义如何。答。御口云。当流习宝珠舍利是同体异名一种别义。又约能说人云舍利。依所说法云教。人法一体为甚深义。故舍利即教法也。又寻云。或又以手押腰如何。答。御口云。此形像为当尊秘事。其身即五轮塔。五轮成身深义五大严身奥旨可思之。故知又持塔义也。私助云。彼尊身即塔婆心是舍利也。身中有心故。塔中安舍利。故知南天之铁塔弃身焉求。东流金玉在心即近。故大日经云。大菩提心如意宝满世出世胜希愿（文）又疏第四云。心莲花台中摩字门即无障碍菩提心。亦如意宝珠。是阿字门（取意）又第六云。心莲花台达磨驮都所谓法身舍利也。若众生解此心菩提印者。即同毗卢遮那（文）是一义也。又一义云。菩提心体即五轮塔又铁塔也。即舍利也宝珠也。故大疏第六云。复次梵音制底与质多同体。此中秘密谓心为佛塔也（文）。又秘藏记云。我心观月轮。轮上观阿字变阿字成如意宝珠。宝珠遍满法界。口诵阿字。随疲即寝印用卒都婆印（文）（此文有舍利大事。更问）故知五大塔婆眼前遮。三金驮都心上备。大师云。双圆性海谈四曼自性。重如月殿说三密自乐（文）密严院释云。声字实相各极性海之深理。大三法羯互振本地之高德（文）深义更问（御自笔云）塔婆舍利等习甚深甚深尤肝要也。但当流最极之习可见秘抄。不可异求欤。抑塔中有宝（成舍利）棒头又有宝。两宝差别如何。答。是定惠两宝也。定宝积集功德。惠宝破邪成正。定惠合成施利益也。其习如此。可思之（已上御自笔）问。此观中加观吉祥天有何故耶。答。御口云。夫妇故尔也。又轨中又如此故也。不空经云。中心画释迦牟尼佛作说法相。佛右边画吉祥天女作天女形。眼目广长颜貌最静。首戴天冠。璎珞臂钏庄严其身。右手作施愿印左手执开红莲花。左边画毗沙门天王。身被甲胄左手掌七宝率睹婆。右手执七宝棒。二足踏夜叉（文）寻云。中心安释迦意如何。答。不限毗沙门。菩萨天等多释迦安中尊也。为说主之故欤（已上）秘藏王咒经云。若有行者。造作天像时如钳琉璃并金色面令示忿怒。于当知以右手令押腰以左手令执持降伏大拔折罗杖。然左足边造监婆像（文）右足边造毗监波像。陀罗尼仪轨云。一丈五尺画天王身着七宝金刚庄严钾胄。其左手执三叉戟。右手抑腰。别本云神。又一本云。左手捧塔。其脚下踏三夜叉鬼。中央名地天亦名欢喜天。左边名尼蓝婆。右边名鬼蓝婆。其天王面作可畏猛形。怒眼满开。一本云。瞋眼见一切鬼神状。其右边画五太子及两部夜叉罗刹眷属。左边画五行道天女及妻等眷属（文）私云。经轨说不同。今次第形像依何经轨耶。
　　入佛三昧耶。问。用此印言有何意耶。
　　（御自笔云）第十八卷如记之（已上）。
　　荷叶座。问。常归命.也。今用.义如何（御自笔）。..两说也。同事也。
　　赞。问。用吉祥赞有何故耶。答。御口云。夫妇不离故道场观并观。故赞又尔也。私云。不空经云。为毗沙门天王并诸眷属每念恩德故。常应诵吉祥赞令彼天王护诸吉庆（文）故知依此赞天王生庆悦故诵之欤。
　　问。此天王并吉祥两种赞出何处耶。答。吉祥天赞彼尊十二名号经出（御自笔云）此毗沙门赞出石山道场观。本说可寻。宽信法务记云。检诸私记并用诸天赞。此赞秘秘中秘赞也（云云已上）。
    本尊加持。初印言。朱付药叉印（云云）此印似胎藏诸药叉印故云尔欤。私云。此印出不空经及般若轨。名毗沙门天王根本印也。经云。以二手右押左内相叉竖二无名指头相合。二头指屈如钩。右印请时向身拨。若发遣时向外拨（文）（轨文同之）但经中此印用身咒。轨中用小咒。而今异两说用心咒事如何。推云。身心两咒中心咒胜欤。所以别行轨中心咒功能胜。仍根本印用心咒。是甚深秘说欤。或又此印依别经轨欤。说文少异故。明是别行仪轨中举身心两咒中心咒也。又不空经等中两咒俱举之。虽然皆异今咒。又般若轨中身咒·大心咒·心咒·心中心咒四个明虽举之皆大异也（御自笔云）药叉印不空经·般若轨共名根本印（云云）又大咒名大身陀罗尼（云云）今薄草子初印言既是也。而今异两说用心咒如何被记。未得其意如何。若被谬记欤。若又愚见之谬欤如何。心咒大师御传也。云所传云功能诚殊胜也。普通毗沙门真言者此心咒也。尤可然欤（已上）御口云。二风与呵招者三反诵之。三度招是虽本仪。大咒多故一反诵讫三度召之。但初度与呵同时也。别行轨云。天王大身陀罗尼曰。曩谟罗怛曩怛啰夜（引）也曩谟（引）失战荼嚩曰罗幡攞拏曳曩谟阿他劫路（引）步跢罗也地（入）舍也缚左曩（引）萨也摩贺（引）啰（引）惹萨也夜乞叉地婆多萨也萨嚩摩多萨也。萨都多萨也婆舍那钵嚩萨嚩贺摩娜萨也呬嘛驮吒呼尼钵啰沙夜弭怛你也他俱祖矖弭俱矖弭沙尾尾舍攞摩娜萨也摩贺（引）啰惹（引）翳畔驮伽宁哆攞摩蹉睹萨嚩贺。若有受持者清净念诵三十万反。天王加备处作事业起心动念降伏（乃至）一切荣禄官职我随汝心愿（文）又说心咒功能云。若有受持我念诵心真言作诸供养者。唯我身心意在汝身上。爱汝念无尽。若有人求财求官位求一切诸心事。自令汝愿满足。不令恶人害。能令汝等受持我法者。即得富贵安乐。男女端政奴婢车乘五谷豆麦田庄妻妾必决定与。汝等成就一切乐具随汝意愿满足。乃至命终得处生处。随汝意愿所生不相违背。若不实者我不名为护法天王。我必替汝堕阿鼻地狱。汝等受持读诵者。于我法中生少疑心诽谤轻骂者。是汝等皆口业地狱因缘未尽。即知此人无有出期（文）私云。神妙经中身心两咒功能出此胜德。大旨同（矣）。
　　又印言（御口云。此名宝棒印也）印胎藏出○言不空经题奥举之。又般若轨云。唵（一）三曼哆勃驮南吠室罗摩拏耶娑婆诃。诵此真言二十一反。所求皆悉成就（文）。
　　吉祥天印（在口传）御口云。八叶上有宝珠观之故云口传也。私云。此印言不空毗沙门经中出。但明题奥有之。.上加归命句也。印名吉祥天女身印也。
　　散念诵。御口云。本尊两咒大咒二十一反小咒千反。但满一洛叉时诵大咒也。
　　法胜能事。不空经云。若能持是教。诸愿悉成就迅疾如箭射。诸王敬彼人。而求皆成就。获得无尽藏（文）又云。若人尊重心。爱敬此教法。应当求成就。决定无有疑（文）。
　　尊功能事。神名经云。若闻我名者知有我者。当于是人边左右如护眼精如护己命令无诸恶者恼乱（文）。

具书事

　　毗沙门天王经（不空）。
    北方毗沙门多门宝藏天王神妙陀罗尼别行仪轨（禅林禄）。
　　毗沙门宝藏天王神妙陀罗尼经（与前轨同本异译欤）。
    摩诃吠室啰末那野提婆喝啰阇陀罗尼仪轨一卷（般若斫揭罗）。
　　佛说毗沙门天王秘密藏王咒经（恩情）。
　　大乘毗沙门功德经七卷（恩情）。
　　毗沙门藏王咒经三卷（都卢）。
　　毗沙门经一卷（达摩伽耶）。
　　大乘毗沙门功德经一卷（恩情）。
    吉祥天（付石山次第御口云。为初心可用石山次第矣）。
　　御口云。为福德修之。十二名号经云。若有苾刍苾刍尼近士男近士女诸有情类。此大吉祥天女十二名号能受持读诵修习供养为他宣说。能除一切贫穷业障获大富贵丰饶财宝（文）一百八名经云。若有国王王子比丘比丘尼优婆塞优婆夷婆罗门刹利毗舍首陀。若受持大吉祥天女十二契一百八名无垢赞叹。其王刹利国界所有众生一切怖畏逼恼普皆息除。一切怨贼人非人怖亦不为害。一切财谷皆悉丰饶。吉祥天女于彼王刹利宅中常处居止○若有持吉祥天女名号。彼获如是福利（文）问。今此等经皆释迦如来于极乐世界对观音说。有何故耶。答。吉祥天住极乐欤。故十二名号经云。尔时观自在菩萨大吉祥天女菩萨各坐一面（取意）或又此天女观音变身欤。故毗沙门经奥记云。吉祥天女亦名功德天。自有真言。婆蓃仙三藏云。是观音菩萨化身（文）但此文未决定。此天女十二名号百八名号中无婆蓃仙名。或三藏名欤。或真言句欤。可寻决。又可检余本（矣）说之（见）此天女事于安养说有何故耶。答。私云。吉祥天观音变身故。约本身所居土释尊于彼土说此法欤。故不空毗沙问经云。吉祥天女亦名功德天○三藏云。是观世音菩萨化身（文）（御自笔云）今天本身事观音诚本文不可疑之。大吉祥天女经云。吉祥天女。汝当于吉祥宝庄严世界成等正觉号吉祥摩尼宝生如来（文）口云。今天·宝生尊一体分身也。又口传宝菩萨所变习之。宝生同事天浅近菩萨今少相应欤。此尊结界马头也。宝部莲花部兼之欤（已上）。
　　发愿。本尊圣者。吉祥天女。侍女眷属。部类天众。或吉祥天女。一切佛母。梵王帝释。诸眷属等。
　　道场观。月轮中有.字。取真言中字为种子也。问。字义如何。答。.吉祥也。金刚吉祥真言可思之。此道场观依集经欤（已上）左手持如意珠右手作施愿。问。集经中左手持如意珠。右手施无畏（文）毗沙门经云。右手作施愿手左手执开敷红莲花（文）。相违如何。答。皆非无表示。今次第依内山次第欤（御自笔云）今次第依内山次第欤（云云）。内山亮惠事欤。然者石山内供岂依亮惠哉。尤不审如何（已上）推云。左右手如次福智二严也。谓福手持如意宝以后得大悲手施与一切众生之义欤。集经意左如先。右手众生与福令无畏故作无畏手欤。毗沙门经意。左手以宝珠替开花。是此宝珠即表佛性心莲欤。大日经云。大菩提心如意宝（文）可思之。或又此宝珠非雨世财。又有开本有心莲之功故持莲也。左右梵王帝释四大天王围绕。问。吉祥天多门天妻女也。四王犹不可围绕。何况梵王帝释何为眷属耶。答。经既云。大吉祥天女菩萨摩诃萨梵释何不恭敬（矣）又经云。一切释梵护世赞扬称叹（文）又经云。俱胝如来围绕（文）如来既然四王不围绕乎。故知。深位大士假示多门妻女姿欤。或又此天是论其本深位菩萨故。实类梵释天四王围绕欤。或又互为主伴义欤。例如随行对法时心王随净惠（矣）或又极乐曼陀罗观音安中台八佛居八叶。委如先记。可思之（御自笔云）觉洞院口云。师云。此天毗沙门妻下贱吉祥菩萨殊本地显尊也。仍如此（云云已上）。
　　象王以鼻缠取贤瓶。问。以鼻取瓶事有何意耶。答。集经云。瓶中倾出种种宝物灌于功德天顶上（文）故知。天女顶上为灌宝物缠取之也。俱胝如来围绕此天女菩萨。
　　问。何故如来围绕天女耶。又菩萨天胜劣异。何云菩萨耶。答。初问准前答可知之。次菩萨者约本身。观在萨埵化身故。或约当体欤。如释论中此中菩萨言通收三聚一切众生（文）或又法界曼荼圣众云菩萨则皆菩萨也。云天则天也。不满诸德圣众无故。依之疏第一云。若少分未等一法未满即不名集会（文）集经第十云。其功德天身端正赤白色。二臂画作种种璎珞环钏耳珰天衣宝冠。天女左手持如意珠。右手施无畏。宣台上坐。左边画梵摩天。手执宝镜。右边画帝释天。如散花供养天女。背后各画一七宝山。于天像上作五色云。云上安六牙白象。鼻绞马脑瓶。瓶中倾出种种宝物。灌于功德天顶上。天神背后画百宝花林头上画作千叶宝盖。上作诸天妓乐散花供养（文）毗沙门经云。如毗沙门法中引之。
　　召请。大钩召印明。或次第云。作八叶印。以右头指召之。唵摩诃室哩野曳醯翳呬......（如四摄印并拍掌）石山次第用此印言。但不加四摄明（文）。
    结界（马头）。此尊观音变身莲花部摄故用此结界也。
　　本尊加持。印被甲印。问。用被甲印依凭何事哉。集经第十说心印云。左右无名指小指头叉在掌。竖二中指头相拄。以二食指头各捻中指上[/卽]背。并竖二大指（文）此印欤如何。真言十二名号经出。但......句有异。经云。阿洛乞叉茗曩（引）舍野（云云）劝修寺真言集云。阿（上）落吃瑟弭（四合）曩（引）舍也（二合云云）又别经一百八名真言云。阿罗乞洒弭（二合引）茗曩（引）舍野（云云）诸说少殊。今言依何（文）十二名号经中说功德云。此大吉祥陀罗尼及十二名号能除贫穷一切不祥。所有愿求皆得圆满。○或常受持不间作饶益心。随力虔诚供养大吉祥天女菩萨。速获一切财宝丰饶吉祥安乐（文）。
　　八叶印（在口决）御口云。口决者八叶上观有如意宝珠也。私云。此印出毗沙门经中。名吉祥天女印也。
　　真言。正念诵用之。此明又同经题奥有之。又毗沙门天仪轨中出。御口云。天等法无正念诵。若有正念诵则可用此言（为言）。
　　宝菩萨印言。此印言出金界次第（矣）。问。用此印言有何故耶。答。或云。宝菩萨印言即习吉祥天印也。私云。今天女殊众生与福。宝菩萨又福德聚门尊故加用之欤。又理性院习云。此天虽女形非实女。是表功德出生义也。宝生佛变化也（云云）。故用此印言欤。御口决意。今尊宝菩萨处变。用此印言。宝生又私加印言云。集经第十云。功德天施珍宝印。左右中指无名指相叉入掌。二小指向外相叉。右压左。右头指曲竖。左头指直竖。二大指屈入掌中合腋（用诵大咒文）又云。波利富楼那（一）遮利三曼陀（二）达舍尼（三）摩诃毗诃罗伽帝（四）三曼陀（五）毗陀那伽帝（六）摩诃伽梨波帝（七）波婆弥萨娑台（八）三曼陀（九）修钵梨富隶（十）阿夜那达摩帝（十一）摩诃毗鼓毕帝摩诃弥勒𦳙僧祇帝（十三）醯帝徒（十四）三搏祇希帝（十五）三曼陀阿陀（十六）阿㝹娑罗尼（十七）（娑婆诃者云散去。此咒求财物故无娑婆诃为是。不着莎诃句也文）私云。前印文用大咒者。指此根本咒欤。前后又虽有小咒无大咒故。
　　散念诵。本尊三种中第二小咒千反。问。用随求咒有何故耶。答。御口云。随求菩萨除黑耳障难故用此咒也。随求经上云。由随求威德他敌皆灭坏（文）御口决契此文欤。释论抄云。涅槃经云。功德女是姊。随所至处能作吉祥。黑闇女是妹。随姊至处能作灾祸。二不相离。彼文广说（文）（御自笔云）黑耳事俱舍论光师疏第五委说之。可见之（已上）问。天妇是主伴胜劣义。何毗沙门咒本尊前不举之耶。例如千平等法圣观音咒先举。如何。答。彼本身化身可然故。今夫妻同垂迹故不同彼欤。
　　赞。此赞出十二名号经中。问。分别十二名号方如何。答。经云。吉庆（一）吉祥（二）莲花严饰（三）具财（四）白色（五）大名称（六）莲花眼（七）大光曜（八）施食者（九）施饮者（十）宝光（十一）大吉祥（十二）是为十二名号（文）问。毗沙门法多闻吉祥两赞同用之。何今不尔耶。答。胜兼劣。劣不带胜故欤（御自笔里）毗沙门吉祥印言赞并礼佛句皆加用之。吉祥石山次第并薄草子毗沙门印言等一事不加用之。何至赞有不审哉。诚依主伴差别不加用之欤（已上）（御自笔里书二十帖皆如此）。
　　拨遣。御口云。用通发遣（矣）或次第云。前召请印言...改之加蘖车蘖车.句也。
　　护摩。御口云。此法本无护摩。但权僧正说云。吉祥天护摩是四段也（云云）。仍任祖师口说且举护摩欤。四段者。火天·部主·本尊·诸尊也。

具书事

　　佛说大吉祥天女十二名号经（不空）。
　　陀罗尼集经第十卷。
    佛说大吉祥天女十二契一百八名无垢大乘经。
　（御自笔云）此经一百八名虽举之。十二契不举之欤。更问（已上）。
　　神供。此神供虽目录内。护摩时传授抄记了。仍略之。

薄草子口决第二十

　　（御本记云）
　　弘长二年黄钟上旬。尊法五十一尊（六十余帖）经轨一百六十四部（一百九十九卷）敬以传授披阅已讫。抑赖瑜幸遇明师之慈诲忝传秘法之幽旨。仍恐废忘粗记纲概。即一部二十卷。号云口决也。屡虽悼愚记之谬解。再悦备贤览之刊定。一钞毛目是散缦。再治纲领即该括。诚厥一宗之肝心三密之骨目而已。相承之遗弟传持之末资。护惜如眼精。敢勿令散失。仰愿两部诸尊三国祖师。知见恳悰令成求愿尊法传受之功经轨披览之善。正酬海岳之师恩兼满往生之素怀（乃至）法界平等利益（矣）。
　　醍醐寺三宝院末资赖瑜记。
　　三年四月三日加一见毕。
　　传法院阇梨者一山之英杰也。依有事缘时时来住弊房。同宿学侣随机仰指授属余暇。诸尊瑜伽等任先师一重目录（普通可授目录也）传受之。即本经仪轨等为补助口决披览之。所注记既及二十卷欤。夫诸尊之瑜伽者一门之修行也。末世之机根专可乐求之。所草缉定为利物方轨欤。末资谁人不庶几哉。珍重珍重（矣）。
　　报恩院僧正东山隐老宪深在御判。
