高丽藏第 35 册 No. 1261 御制缘识


　　K. no. 1261

　　御制缘识并序　　　　轻

　　朕闻法门不二。非贤圣无以皆通。清净自然。非智慧无以长久。经文妙觉。识种缘深。诵华严而性海分明。演菩提而真修实行。慈悲喜舍。法相周圆。穷究化元。绝其虚妄。坦涂平而无滞碍。去人我而顺阴阳。夫佛理者。思极无涯。远译东流之教。志行方便调御。西域之民莫不澄寂㳙深。利益真际。恒沙喻于千界。彼岸混于一法。广博谈幽。善能破于昏衢。灵光照耀。岂较量乎深浅。化导应机。善𢙣随缘。予将兴无为之大教。力救苍生之福业。以日继时。因果必从。常以百姓心而为念。恢张一切。而行利益。圣人之教未得美矣。天子之风未得周矣。自千古以降。迄于今来。寰宇廓清。士民舒泰。岂敢因循。上天垂莫大之恩履地。有咏歌之乐恬澹。以虚无而惟在念。礼让以明。祀其可交修洎乎。由衷示信。乃心真而亘南方。发愿兴怀。庆云高而连北斗。随意回向。尽为法界之人。睹境逍遥。变成华𦙃之国。三轮净而离尘垢。永契神清。十善畅而达无生。慈为忍辱。成功无间。光炟赫于无边。𨒛远益明。观群生于掌内。燃慧灯于无极之际。香散云腾。持宝刹于烦恼之中。诠深妙用方。知定力真如。猛利以从心。去住自由。妄想求虚而逐影。谩作迷情之津要。湛然色相以安闲。类聚烟萝。㽵严灌顶。归依谛信。纪作序云。

　　御制缘识卷第一

虚无知大道极意思悠然摩日云中[序-予+(鴈-厂)]潇湘水似天孤峰高远近宝月莹团圆信解明开悟青霄在目前

往事兴人感俳徊思寂寥湛然穷古道群品似相邀春台松柏静秋风海岳摇时迁何倏忽落叶自零飘

谁测玄机圣天功地久长群生皆是性道德有圆方妍丑随情意於戏细酌量达人知澹薄默默见非常

汝看浮生业朝欢暮亦悲笑迎先瞑目𢙣至聚愁眉正直回斜曲冤逢不用推小人心似兽君子定无欺

恍惚人难晓天仙语默玄修心无道理终日自忙然我命真中趣长生认宿缘机权饶使用圣事不虚传

大道常恭谨明灵不降威少言知有信多事自招非年寿看松柏[冠-元+示]簪短布衣我心忙也乐清净得同归

清静真空理不无解者难纵撗依见性廓落智中观坦荡归仁德辛勤久远看勿教为逆顺平地入云端

寂静人歌咏愚情岂易知但求心目乐不怕面相欺枉直回邪灭颠狂道德持高明常鉴照方寸欲何之

天界殊胜理凡愚不易知曩因谁可究浅近故怀疑的实归真性区邪入正持乐耶亲大道报应自然之

浮生人怕死蝼蚁命何轻福业随缘寂慈悲响善名在家行孝爱食禄尽忠贞天道不移改佛心化有情

逍遥贤圣乐我闷俗情愚鄙俚何堪数斟量解卷舒𢙣缘湏尽去善事好相于忙急真如梦乹坤造化殊

谦逊明然得滋章道理疏荣枯皆定分巧拙亦何如抚俗从仁感临民用教敷高明归辅德建立纪功书

形影随人得精修道不迷研穷深理路造化隐端倪云引龙吟穴风生虎啸溪少知愚岂解南北与东西

无穷思广大幽隐便知深智达千经论方开一寸心聦明怀往古曩劫顺从今此理人湏信周旋子细寻

伏藏终不见巧拙是兼非至道光怀古周通隐圣机清天何物性浊地故相依修炼真堪惜疏慵有顺违

为人能省己就静亦皆忙春去秋来定年诸日远长英姿终有异贱品足颠狂蠢动含灵性善生𢙣自亡

知之修炼法便是圣中人有象虚无境邪缘不见真恒持功行益响应甚平均浑然天地理大道遍乹坤

庶事情多感光阴自古长贪痴何意遣愚辈为谁忙红叶随时变白头㝡易伤世途能及物善德远馨香

清虚闲静得奉道见真归契合皆堪用因缘事好依精诚求谛信湏有是兼非豁达幽深远奥妙入玄机

终日穷经史思惟事转深公忠怀士意是理好相寻聦慧玄高鉴因邪抂用心从容闲岁月学古便知今

真境堪依仗周迁四叙移人忙闲圣迹心远罢狐疑俊造皆流品逢能即是师二从寒暑变龙浴凤皇池

一逢又一别来往几时休处世皆名利贪生去不留善缘看似梦𢙣事勿临头如病心常怕生前乐自由

顶戴尊天地聦明识见高无为通理性猛利岂虚劳出没终难认因缘不可逃中原多圣境四海涌滔滔

避罪胜修福其为理一般资财丰利益公道不欺瞒浊世贪荣禄明时善政官遏强能抚弱容上势情观

如水澹交疏寻思道更殊乖张颠覆易知已便相于路坦如平掌风传语不书烟霄明月静负志话清虚

天上与人间贤愚不暂闲精修归至理道大隐玄关圣境皆奇绝凡情岂易攀群仙宽坦荡却老尽童颜

世途含万象稽古便知今大树垂清影如花耀碧岑虚劳空自白德行胜黄金有过而能改无为积善深

法演双林下凡情世眼观澹烟光雨际孤月净云端意思皆时暂纵撗大教宽含情能息虑物外不相干

表里分明说深穷妙更玄愚迷行不到圣事法中传欲界情无定真空本自然今生随曩劫清净照三天

爱老及怜贫逢迎善者亲道高明似日世有几般人盛暑观蚊蚋窊鱼探海津闲忙皆自得冬去后知春

多言心不善出口莫能追如梦欢娱乐归家说盛衰拟将何所用理乱别公私方寸巧施设小人亦可悲

雅澹玄中得常人故不知幽深无远近道外细推之碧落神仙境烟霞日月随㕘详寰宇内邪正岂相离

世间何所益乐善有馨香贵贱虽差等非违定不祥春台宜胜地花木败严霜求取立身行恒持但久长

逍遥能自在大道亦何殊澹薄随情遣优游静𢙣除春生凡作则秋谢遍悲疏利益玄穹鉴公平信史书

紫陌红尘里贪名利好争世情皆扰攘大道甚纵撗弦直终无曲心邪自不平若能如遂意后学法先生

民间天上事通理一言之仙积千年寿人终百岁期礼容分次第泛爱别尊卑福业有轻重那堪乱作为

世上多虚饰方知一切心不群终是异僻学古同今逸士宽怀耀为官理道深移时非独见令我思沉吟

真一生天地因依认宿缘智高通理性凡下少周旋语默何奇绝幽深隐圣贤谁人解我意大道寸心玄

石室巢新燕人心在眼前飞云高去影败叶拥流泉取舍凭谁定升沉勿自专守贫知大道盛事好攀缘

豁意何清净愚人不信迷石岩孤野鹤仙路蹑云梯栋木生深谷寒鸦入夜啼怡颜能待客沽酒旋烹鸡

利钝犹根性无缘枉用心邪求皆是相正定理玄深巧拙高含识轻浮力不任大乘通语默稽古便知今

智使千般用思量也大愚黄昏直至晓皎日莹康衢瑞典通三界华胥乐四隅谕开方便治平坦绝崎岖

皆救眼前急锥刀蕴利名愚心违善道慧眼自分明大海波浪没深山栋木成旁求存古意后学法先生

得道超凡圣逍遥本是缘群迷难解会我且不𠁅传但信恒无断精穷用意专审𦗟明譬喻勿被俗情牵

古来高逸士[婁*殳]目几多人积德千花秀温良七宝珍缘因终可作好事福齐臻宇内光阴速仙天夜月春

君子怀幽趣谦恭礼乐才经心皆识见书史尽通该有德馨还远清虚道亦开先生宜法则宿习自将来

遁迹深岩谷身闲未是闲迹穷堪语默寂静杳真间秘密逢邪见难开大道关金丹无效用弗可返童颜

人本心田静机关买是非聦明存节操曲直自相依思寂知玄奥区分有顺违精通含识性理义恺然希

行止由修炼辉光朗自然深山藏虎豹大海隐龙泉鹤唳冲霄汉龟生得寿年怡情含道识浩渺九重天

谁人信我说我说亦非常苦行分明乐缘深解即忙乖持如似梦慕道得清凉影响随声应玄门可度量

　　御制缘识卷第一

　　甲辰岁高丽国分司大藏都监奉
𠡠雕造
高丽藏第 35 册 No. 1261 御制缘识


　　御制缘识并序　　　　轻　▆▆

　　朕闻法门不二。非贤圣无以皆通。清净自然。非智慧无以长久。经文妙觉。识种缘深。诵华严而性海分明。演菩提而真修实行。慈悲喜舍。法相周圆。穷究化元。绝其虚妄。坦涂平而无滞碍。去人我而顺阴阳。夫佛理者。思极无涯。远译东流之教。志行方便调御。西域之民莫不澄寂㳙深。利益真际。恒沙喻于千界。彼岸混于一法。广博谈幽。善能破于昏衢。灵光照耀。岂较量乎深浅。化导应机。善恶随缘。予将兴无为之大教。力救苍生之福业。以日继时。因果必从。常以百姓心而为念。恢张一切。而行利益。圣人之教未得美矣。天子之风未得周矣。自千古以降。迄于今来。寰宇廓清。士民舒泰。岂敢因循。上天垂莫大之恩履地。有咏歌之乐恬澹。以虚无而惟在念。礼让以明。祀其可交修洎乎。由衷示信。乃心真而亘南方。发愿兴怀。庆云高而连北斗。随意回向。尽为法界之人。睹境逍遥。变成华胥之国。三轮净而离尘垢。永契神清。十善畅而达无生。慈为忍辱。成功无间。光炟赫于无边。𨒛远益明。观群生于掌内。燃慧灯于无极之际。香散云腾。持宝刹于烦恼之中。诠深妙用方。知定力真如。猛利以从心。去住自由。妄想求虚而逐影。谩作迷情之津要。湛然色相以安闲。类聚烟萝。庄严灌顶。归依谛信。纪作序云。

　　御制缘识卷第二

高山石室半空嵌选取灵芝草尽芟法意要修心一等道情焉用口三缄丹砂保重开清境白发相宜倚翠岩曩劫缘中因种在布衣鹤神凤来衔

归依妙法要精专极目烟霄路不偏日月明通三界眼云梯上有十洲仙慈悲愿力弥何远烦恼能除道㝡坚救苦观音名利益经文留与世间传

修心慕道入玄机方便门停次苐依种性莫教拘执定因缘去住不相违离他少欲阴功积淡薄深来绝是非浮世利名常自遣真空妄想一时归

耳根清静本来修万法从心不外求海岳动摇山色异玄珠尽在眼中收持斋道士寻红药醉卧仙人未白头麋鹿同群方可信逢春但笑乐花秋

忘机悟即见真诠慕道威仪立善缘语默但教方外用玄微通达自弥坚利名染着还如梦性相归来猛似泉三业之中堪发问勿令万法不精专

随机发问绝亲疏法界明文本不殊猒苦群生含万像归依大觉达三无莲开湛寂真如境屋里空劳总是虚缘起性中平等用真湏乐道善心居

道高人世礼周旋语默如痴似不言洗涤要教心地静狐疑勿类水蓱翻经书说尽修真理岁月休防罢引援雅合无为深见识阴阳去住促寒暄

神丹妙道故延年岂是凡流识大仙老子尚犹能讳事轩皇不许乱相传谁知造化功夫力罕见今生度宿缘猛虎伏来龙驾驭云腾五色思悠然

大道逢来是宿缘终期定可访真仙山中修炼非州郡城里无荒隐市䣑秘术岂教容易得幽深还许递相传超凡入圣浑闲事问取人间十洞天

青松本不树萧条学士因何智自劳金水朗然明皎洁雪山堆积就中高志心但觅三神药凡目难观万里毫我独闲人谁解意悠哉丽日压灵鳌

天地为炉我自知人无远虑必生疑功夫未至劳悬想境外声闻不改移机巧岂逢容易得是非终究欲何之思量大海深渊理光阴虚度影参差

昆仑山上聚神仙羽驾争行意不偏积雪远看欹下界巅峰高认涌流泉真空的实难堪比异景皆从造化迁秘密岂教容易辩玄中之外更深玄

溟溟沧海浪涛深雾蔽山峦不易寻紫盖洞庭人驾鹤虹霓城郭道为林幽玄相去何多少巧拙无由智慧侵尽是同缘相引接从容语话八仙心

彩云轻举𡑅天津舞鹤迎鸾自在身蟾影枝开三岛树桃花风弄十洲春相传灵异无虚说道理分明尽是真但信此中深护慎修行所愿勿因循

天非爱道许人修学士愚迷不到头内境拟将何所用杳知深邃故难求丹霞隐密堪依仗雪月踪横入品流消息顿然潜世虑几故圣路有刚柔

逍遥里外混诸天澹荡其中四叙间拂拭尘埃明印月遍驱神鬼锁骊山装添出没何奇异秘隐藏真未是闲但好消详清景内勿生疑虑动机关

龙虎刚柔隐圣方一时和合运阴阳周知配类无疏失物性从来理自长鼎里花开装五彩心明火候制三黄更能通得华池妙南北东西不可当

水精宫殿月华明白玉为墙火不侵八境风高骈羽驾九重天上绛霞深物情晃朗无遮隔非是凡间比类寻汗漫真游谁得到桂花香洁影森森

还元到即见真归不是虚传羽化飞大▆勿将闲设用精修别得便忘机安排稳入龙宫内变易终藏虎鼎威豁达𠃵坤神妙理逍遥铅汞共相依

泥丸本是命根宫消息临时语话通大道比来行气术其余效验籍阴功物情之理皆清净造化玄微事莫同珍重此言深可意腹中日运鼎花空

天生颜㒵几何般鹤骨餐霞厌俗观赤水华池谁法则白银为阙又堪看来传音旨俱然混位有尊卑勿异端逆顺之中开理性心田静外岂相干

逍遥我命在玄穹鹤宿霞栖景致中自得安宁兼养道更将利益屏群雄渊深引古知今用劈斫区分尽可通和畅五音从豁达乹坤之内霭溟蒙

巅峰一望水深潭谁解缘情语话堪暗室自开明日月道心奇异老山庵研穷妙理真消息诫忌先贤让不贪稽古尚为今法则愚蒙太甚苦谈谈

非人口似泻汾河此辈尘中有甚多心恨㒵恭无定止舌夸端正乱乖讹为官善政身荣禄利剑休教石上磨立待满盈船䧟水凭风从被海神拖

精详语议四门开舒惨阳和意外裁远见风尘思往事无穷日月去还来乐耶指趣归三体周旋道理遍九垓贤圣人天常法则乡云岭上白皑皑

贪染犹来理不通虚劳岁月面西东从前自是凡心别利益湏归上帝功洞府名高同景致尘泥踪迹莫知空去非但向铅中作变化飞腾大道雄

达道真人见者稀岂教容易等闲知阴阳造化无非实天地元精动合宜功行三千须及物还丹九转上升持忙中岁月忙中遣我本愚来性不移

栖心隐逸故非常大约恒持要久长清净好为皆是益周旋理度审安详法乹驭物须平稳顺日成功自酌量倏忽之间堪匹配临时巧拙见圆方

香汤沐浴更斋清运动形驱四体轻魔鬼自然生怕怖神魂必定转安宁从无入有皆真实去住何难妙㝡精五行聚散归一体灵源不用苦煎烹

一身独善欲何之争及衣冠解抚绥浮世浅情无限量愚蒙自是不相䂓直须凭仗分明说诘取灵源问得知要觅洞中闲日月除将济事谩非为

寻思道味咏吟哦去住先贤有几何性识无疑关要妙浮沉依约不言多但将子细分明说犹恐闲非却被魔救世比来心所愿逍遥尽入扣玄歌

无为道大入幽玄几许风光慕昔贤对境尽同闲见识汒中皆是急在煎配匹直须宽雅淡会有逢时不偶然修炼但教坚志气㕘详稳审更周旋

人心多是少相投非识尘中上品流不见真宗归物理难知心道后先𠇲生前内鼎宜烹炼殊胜华池好渐修但见完全凭土德能调火𠋫药皆秘

玄之玄又见真空巧拙临时要妙中大智伏藏知远近纤微尽达了然通周旋物性谁区别坦荡由来是且同境致三才随有位神光照室莹西东

千般万类不相逢天地尊卑岂易穷海岳高深随日转神仙聚乐隐尘中鲜求名利知贪少多事闲忙总是空几个心贤平坦荡十洲三岛自从容

九重天上帝仙居愚昧求真道理疏混沌初分长日月精魂聚散记丹书离男坎女皆相类壬子丙丁异境殊历劫因缘随世在阴功及物㝡玄殊

还知受气禀天然百法方为事理全假合都来归至道修持远大更通玄二仪交感成祥瑞八卦刚柔被俗牵何谓此中生恍惚直须歇曲细精研

玄门至道故无涯自是人心所见邪智识未能通大药岂将容易拟荣家千年圣境何虚谬百劫曾修不用遮龙虎欲成堪炼鼎勿为利路乱交加

因缘业障遇真稀黄帝乘龙岂是非达识尚凝常恍惚愚蒙学解故相违华池秘密人天授神室光扬日月辉智者生常皆口默敢将容易论玄机

凤皇燕雀不同群非类宜然信有闻好景销磨还作梦方知虚诞似浮云闲吟比喻明女日雅道留情旧典坟堪与言论谁是识舜琴惠爱鼓南薰

何为禅定性心同解说真如物外空几许修行缘上得惑多妄想障于聦名彰道理千世永善恶都归万法中应现机关俱寂默始知明鉴照昏蒙

无萦无虑鬓如黳手执仙经杖一藜猛利销磨闲岁月玄中妙道入云霓红尘世界何拘束白日山川高又低去住自然皆寂默逍遥不假上仙梯

高山树叶翠森森寂静因中道㝡深利得昆仑皆璞玉不须丽水有真金浇漓渐变同尧日薄俗将▆理舜琴祸福年长随世改玄门大戒喻飞沉

玄珠道在口中衔未信前人明似鉴试问心田佯兀兀可怜肌骨瘦岩岩自言世界归依重志诵经文不用搀炼得气来身且健日斜常望鹤栖杉

四叙相迁亦可观斜扉半掩半欹关诗吟海岳皆空尽扇觉秋凉渐放闲树影临窗迷远思渴禽恋水复飞还旋教摘果暝心话叶木苍苍天地间

秋锁烟岚日未曦道情欲话老僧期旋烹茶灶心先喜摇撼松风睡思迟鹤唳九霄堪入尽云平三界化无私真宗象教非虚说对境成空是我师

夜醮星坛海岳飞龙车摇曳羽云衣红霞影里轻烟色玉烛风清皓月辉三岛花明铺锦绣千年鹤送下金扉仙家莫道无多事十二琼楼恨不归

往事悲欢笑一场乹坤有甚可思量空知造化情多矣却是愚蒙不久长世上周通添眷恋人间善恶自舒张熙熙尽入无为内明月清风道路忙

寻思往事便堪疏空有闲云万里余满目都来情郁郁劳心谁把谩驱驱星辰日月高天际云散烟花遍海隅道德流行宽世界时捻笔砚亦看书

是非人我利名心情伪言同海似深浩渺无涯成理性无为志大可胜任千年岁月周游在万卷诗书不易寻世界之中宽更远从分混屯至如今

　　御制缘识卷第二
高丽藏第 35 册 No. 1261 御制缘识


　　御制缘识并序　　　　轻

　　朕闻法门不二。非贤圣无以皆通。清净自然。非智慧无以长久。经文妙觉。识种缘深。诵华严而性海分明。演菩提而真修实行。慈悲喜舍。法相周圆。穷究化无。绝其虚妄。坦涂平而无滞碍。去人我而顺阴阳。夫佛理者。思极无涯。远译东流之教。志行方便调御。西域之民莫不澄寂㳙深。利益真际。恒沙喻于千界。彼岸混于一法。广博谈幽。善能破于昏衢。灵光照耀。岂较量乎深浅。化导应机。善𢙣随缘。予将兴无为之大教。力救苍生之福业。以日继时。因果必从。常以百姓心而为念。恢张一切。而行利益。圣人之教未得美矣。天子之风未得周矣。自千古以降。迄于今来。寰宇廓清。士民舒泰。岂敢因循。上天垂莫大之恩履地。有咏歌之乐恬澹。以虚无而惟在念。礼让以明。祀其可交修洎乎。由衷示信。乃心真而亘南方。发愿兴怀。庆云高而连北斗。随意回向。尽为法界之人。睹境逍遥。变成华胥之国。三轮净而离尘垢。永契神清。十善畅而达无生。慈为忍辱。成功无间。光炟赫于无边。迩远益明。观群生于掌内。燃慧灯于无极之际。香散云腾。持宝刹于烦𢙉之中。诠深妙用方。知定力真如。猛利以从心。去住自由。妄想求虚而逐影。谩作迷情之津要。湛然色相以安闲。类聚烟萝。庄严灌顶。归依谛信。纪作序云。

　　御制缘识卷第三

我一囊盛宽世界从头点取人数在万里中河宽更宽一切众生智者解因缘殊胜是因缘方便法门天㝡大天㝡大无比拟经文秘在无生理知之修炼是圣人光阴急速流如水孤云野鹤笑龙吟扣寂希夷求妙旨但知惭愧常亲善更能通达解区遣辈负琴书得自由勿令萦恨金刀剪金刀剪离烦恼天仙上品十洲好利他贵重无亲疏便是菩提心至老

自家未达莫来看解者众生真是汉世涂烦恼一齐𠇲修取菩提心不乱大觉因明凡圣同苦空圆满光不散含识缘中晓了难爱河湏渡达彼岸我见人见众生见菩萨行持终不惮离贪嗔绝情欲定相安然无反覆从头法眼镇长开郁郁黄花生翠竹天高地广遍周游十方妙色能照烛七宝山高三界中拨去浮云深水渌离他一念是因缘珍重贤圣皆知足

天心即是道佛心即是佛人生有善缘修行岂废力悟来瞬息间暧昧藏五贼非干智慧中虚妄不可得小乘尚执迷大乘堪法则经教有明文守自便知黑

春长秋风败黄叶白发老人慵把镊光景如箭亦如飞我不聪明贤者说知近知深知更远善缘𢙣境勿交涉勿交涉语重叠古往今来闲日月

还淳返朴非用智黄老之术何蕳易不炫聪明时俗清尽使人人怀忠义密贱得之不下堂单父得之公私利无为之道随时化无为之道随时理若能可行则清净矣

予持斋常清净心田澄寂无争𥪰闻尔志念诵真经明月窗中转孤影风自悠飏香满室因地修行不可得善事是芝兰𢙣事是荆棘实实实实

勤恤忧劳夙夜匪怠政教犹豫惩诫中外三皇致理百姓为心不严而肃自古从今刑赏不忒后代为箴求己之短利害知深就人所欲良吏不酷绳直于木政无反覆旰食宵衣无是无非

孤云野鹤镇常闲随宜自在杳冥间杉松高㧞千万尺寒泉引望峭青山大道烟霞看更远将临海峤叩玄閞知之修炼凡超圣岁月空深不易攀

茅庵巷道静深山解笑光阴解驻颜谁能苦志离人间孤云情僻岂容攀日餐松柏知其味不问侯朱紫贵修行但好倍精专十洲洞府有神仙

无为本从清静出知之修炼皆寂默大道玄门几百般不拘东西及南北观其形㒵款共语风云可变龙与虎灵源欲访不曾闲捉得之时为伴侣日有魂月有魄业累祛除离死厄十二时中可逍遥五行造化人岂测也曾嗔也曾笑世间心为求诸要长生之法在目前天门地户无颠倒

秋风生远思令我上高台花木将零落云雨旧山来世间何事有情疏南[序-予+(鴈-厂)]将宾万里余去有其声为谁去来有其声为谁来

寻常无事信天缘饶得憨痴满眼前名利世间多用意愚迷不肯敩先贤

玄珠玄珠存今古总在眼前无一睹圆似明珠照十方或来或去寒无雨本是真玄中圣天仙地仙收不尽虚无出向方寸间方寸之间还远近此玄珠何分别超凡得道湏自证四时运转如等闲任从颠倒非常性玄珠玄珠实非实虚非空五色相依橘似红境象軿罗安掌内不在方外隐形中扣玄閞深奇异具足凡情兼四智人或达识此玄珠一念失则心如醉可速求可寻讨明取闲忙身内了经年作相熟知之三载渐即离怀抱买亦无显奇秘混在世间无滋味龙宫海藏不拘收离男坎女难匹配神仙道阴阳是几人顺从几人背凡情不识智者会坐卧行持穷三昧

耳根唯愿常清静更得四时风雨顺开得眼来一切心尽为好事善相近

三天境象验人间不在江湖不在山大约颇同随报应耳根清静道心闲

善𢙣由人作修心勿乱为邪求无实事如影定相随妄想终成伪行贪未可知天生分异等道德立尊卑日月湏明照声文垂大教非言患不及长顺归仁孝志广来遐迩忠臣持节操腥膻戎自伏洞达总机要遂性减予忧玄门境象幽躬躬勤政理化被遍恩流省己光阴速一春度一秋输他闲取静每▆更温柔智者审详意聋听如梦寐玄穹平覆载种种乾坤惠烦恼深无崖量宽苞天地眼前一切类孰非孰为是

每逢清夜坐更深白日忙忙各是情南北东西谁定准无穷天地始知名

上元斋醮卷清风暗使虔诚望圣功星彩动容光碧落步虚声在半天中

京都繁盛难比矣十二楼台重重起九衢车骑日喧喧广陌欢呼歌帝里我今御宇临天下物泰熙熙忻朝野村夫击壤荷丰年侯门朱紫皆风雅无为一▆已成功閞防绝虑闲战马唯愿君臣千万世六合同心归华夏

逢春总有看花情时节心迷不可轻但只追游贪聚乐几人顶戴愧三清

君子淡交如似水小人交结甘如醴微洼浪息泒分流倏忽之间生谤毁但去骄矜添意气贞松全胜凡花卉狂风只是有尘埃大海潮宗深无底

偃亚松笔迹高来更妙甚奇特三十年前曾收得上下度量有短长平头一样青烟色半枯半嫩小枝斜筛风阴石皆法则左隈右倚四维绝悬在书堂谁分别喝起诸山未是奇千年鹤坐方可说根蟠龙笼春雪团团引出桂华月暗聚风生欹枕观驱逐邪魔无情灭若在灵山片时久感动天人师子吼扫教心地起自然好看纵撗如意手偃亚松偃亚松或真个生在深谷为栋梁之异木任从霜雪摧残终归众人之瞻瞩

看花终不似春雷牵引诗情瞑目开雨顺风调为上瑞苍生家足降天来

中秋夜圆转魄东升𢢔上露先湿起清风明似雪薄衣阶下寒泉滴随宜情何豁达五音罢去无踪迹星稀斗暗天宽窄桂华望处谁不惜

蔟蔟排弦声流美因风独弄无宫征闲庭引思道情中五音不入行人耳仰望云霄听未足何期到了不成曲秋蝉夜噪素琴鸣边城角罢春水渌高悬韵响声来去堂深兴寐无相阻不类乐中得此名圆月明时何自苦凄清激切繁空影日夜如流后天永无穷之外更无穷依傍群弦方始品

逍遥本意离尘埃日见愚痴足可哀唯愿人心齐一等花香常近慧风开

栖真大道于南北清净之间求爱力坚持雅志穷诸识寻常如观在眼前唯仰三光无暂息忧念苍生不暇食自挫周遮尝反侧

阮咸初立意偷得姮娥月三柱应琴徽五音更㸦发堪听诸调弄勾锁无𠇲歇闲暇优游子顺风吟案揭时闻宣九奏凤翅手轮抹引思何奇妙广陵散白雪稀中逢绝艺解弹能指拨放纵知狂逸四弦凭审察𢢔来长不断急则声相乹春莺虽好语难将比并说

月琴三柱四条水圆魄移来混俗耳自古从今清且奇五音一弄惊神鬼勾挑指下何纤细傍观侧听心先醉胡笳十八笑思归悲风切切摇朱翠凤游云里情荡飏不无萧洒真高尚寒暄聚散得馨香奚为丝竹兼歌唱𢢔锁朱弦急如雨疑似春莺相共语莫惮辞劳用意弹堪对鸾吟与凤舞

一言有善亦湏听终日饱餐不易任他织他𥝷无悯念世途谁是爱人心

日月何忙忙相逢有出没催将壮志心少年如顷克人生苦海中否泰知通塞四季倏忽来寒暑变为贼偷人面上花夺人头上黑

结束分明相间错立在殿庭还不弱锦绣为袍供奉仪流星电转争挥霍文褁乌巾皆一㨾三春景色花荡飏承平此事比应难盛世欢娱情好尚添兴况堪可爱香尘坠里无妨碍月杖怀抰击云门引聚风光何意态令人骇目潜窥睹杂剧教坊罗袂举銮铃珂珮白玉鞍恣纵奔驰汗如雨笑中语审听旨速排丝竹调宫征高高树影柳疏阴头筹先得称心喜画鼓红旗双对凤笛发龙吟能断送年少来来善乘骑因依所习且随众

驱驱席不暂安时勤苦终朝景易移达得物情深道理无为堪作后人师

六铢衣帔是神仙劫劫曾修不偶然大道目前人岂会九天常有万千千

白发长眉似雪宗禅和尚何分别百尺高山足浮云万丈海中有明月十地本因菩萨证大乘俱是如来说有空相无空相深浅是非皆为妄一切诸法归何物忽然觉悟波浪没安乐常在信心中真空根本难缄默贪嗔戒定如幻梦祖师凝流欢者众方便门群生用除他烦恼知识重诱引迷途如风止慧眼观瞻恒沙水三昧八万四千智清净法身依道理

大道何异俗情如花生前境趣车碾黄砂无垢住相勿用称夸非亲我亲六合为家

忙即但忙闲即便闲无为之见与道相关言虽鄙俚勿生谤毁利他何疑嗔乃兴喜善𢙣万端古今如此非善称君非过称己道大幽玄世使如然君临宇宙辅弼湏贤求之不见形表影连论而非细我惭知愧救世心劳方便之智短又何难长又何易真实语言勿将为戏

终朝烦恼谩相牵却是他非我自然只愿苍生添景福康宁常得遇丰年

从来非不求知已方觉俗情似流水消息毫端总是空奇哉道味深无比

若言笔法穷绝艺书一字至百字八法从前亦非细分间布白要审详浓淡均匀看可戏一则一二则二消息踪由无纵恣纸为阵笔为槊将军湏是有谋略墨要干研清神思点画临时要廓落形势奇状似龙蛇平头大小宜斟酌曲湏曲直湏直意气方刚湏雅饰闲暇䂓矩有指归圆转揩摸堪法则堪法则有迟速相钩相连光熠目古隶参杂故不拘颠草纵撗似花蔟偃仰莫把笔锋挫先湏顺趣回收左经心健硬晓浮沉铿锵启发勿怠堕研穷体象㒵亦同博学精微先贤播化阴阳势出矣藏头护尾深有理禀乎人性是常情递相映带可行止迟涩飞动似玲珑𢢔引急牵如流水上捺下挑猛如虎蜂腰鹤膝不堪睹壮士屈臂凤皇飞张弓发箭胜于弩提撕秘思不可传常存形影勿孤露勿孤露谁别辨羲之平稳知深浅自然观察往还来斗回角立能驱遣痾瘵缠身溺水之禽长似死蛇短似虾䗫古人㝡慎愚蒙大忌名为不嘉

二月寒食经新雨开花绽柳人无语近水溪边嫩枝条攀折悠飏还似舞车骑园林看不若村笛歌声更㸦作光阴审次不因循民安万岁家家乐

性成孤僻爱青山鹤唳云霄意自闲物外更将和气约精修便得扣玄关

河决洪波东南流迤逦苍生昏垫困其止去年今岁岂遑安劳我关心情不已奔冲浩渺故无涯十二州民皆忧水诸般度议自裁之乃出禁军为夫使倍加慰谕愿登先悦随容易能如此大将闻命效驱驰连夜侵晨顺从理未经月余便成功龙门一合士民喜欢乎欢忻斯睹土木如山杵如雨浪平变化尽为空力役忙忙无朝暮锡赐钱与衣遭灾免税租皇天眷命八方同惟德惟馨依是辅

神仙洞府好逍遥不似人间岁月销海岳高深谁可测九重天上自相邀

我有真金色常银染不得我有智慧空从头即是实我有兜罗绵岂受凡情墨劝尔世间人善道湏平直

人心乐乐聚神州秀丽烟霞胜十洲细柳高来齐拂岸飞凫时下傍轻舟风摇碧浪藏鱼窟园里朱樱满树头歌唱新声双揭调花前别是一般流楦衫整羽揩金镞圆月开弓射白鸥云与山连恒为白春生夏长莫知秋三天得路迷仙府百辟盈衢从冕旒务本含灵皆自化和平盛世纵遨游

心问心心非色相心清静之心道理深验在目前诸境界不是凡音有正音大道本来人难解岂教离乐易求寻

恤刑遍空于囹圄八风调顺兴时雨我且惭无及物功哀哉狱讼经炎暑清凉坐起受官荣几许能仁善䂓矩倏忽从天降下来霶𩃰敢望如斯睹预丰苗稼瑞三秋有感必通消灾苦

中秋㝵直至腊月忧烦情绪不堪说闇祈顶戴上玄穹今日高明降瑞雪时闻喜处万千家片逐轻风四六花寒透衣宽何所思红炉旋暖酒湏夸触面来往浑无力几处人怜几处惜想得欢心尽一般先报田农后稼穑呈祥天地共盈怀白沙拥砌玉为阶动静苍生绝灾害安康四叙𡑅氛霾

金刚般若心善破无明因我佛慈悲日祇园见法身菩萨开慧眼生死转为轮五蕴皆空尽六根不染尘

不曾师受有文章天与聪明作久长道味自然玄境外凡中奇异必非常

从小莫颠謏长大始成人经史湏勤学然可侍尊亲勿谈他己短但只自修身所作行慈善见者生钦羡好事审还听憎爱去贪恋我即说分明诫逸绝骄矜𡦗子受天荫不织不蚕耕愿尔多聪悟孝顺于君父逆耳必从之少欲减嗔怒谨守作童儿缘是正愚痴贵重在心知认取世间为

道门长啸扣玄关咀嚼盈虚口不闲峰顶怡精松作笠五湖来往看人间

年过百岁须如鸦到处安然便是家醉后有时相诘问更言我解种黄芽

善事多兮𢙣事少君子能言兮心自了杳杳𡨋𡨋幻化中举目因缘还大小勿纵贪勿纵巧知有寒人饥是饱良图子细宽更宽下见如痴何草草逆莫嗔顺莫好寻思久远生烦恼虽然我渐近中年归依佛归依道余外闲来物外闲谁听庸音声浩浩

昆仑山上玉楼前五色祥光混紫烟景物不同人世界群仙时醉卧花眠

一茎枯竹作渔竿岂畏蛟螭坐钓滩若获得鱼舡许大想应恐悚不心安

　　御制缘识卷第三

　　甲辰岁高丽国分司大藏都监奉
𠡠雕造
高丽藏第 35 册 No. 1261 御制缘识


　　御制缘识并序　　　　轻　　孝兼

　　朕闻法门不二。非贤圣无以皆通。清净自然。非智慧无以长久。经文妙觉。识种缘深。诵华严而性海分明。演菩提而真修实行。慈悲喜舍。法相周圆。穷究化元。绝其虚妄。坦涂平而无滞碍。去人我而顺阴阳。夫佛理者。思极无涯。远译东流之教。志行方便调御。西域之民莫不澄寂㳙深。利益真际。恒沙喻于千界。彼岸混于一法。广博谈幽。善能破于昏衢。灵光照耀。岂较量乎深浅。化导应机。善𢙣随缘。予将兴无为之大教。力救苍生之福业。以日继时。因果必从。常以百姓心而为念。恢张一切。而行利益。圣人之教未得美矣。天子之风未得周矣。自千古以降。迄于今来。寰宇廓清。士民舒泰。岂敢因循。上天垂莫大之恩履地。有咏歌之乐恬淡。以虚无而惟在念。礼让以明。祀其可交修洎乎。由衷示信。乃心真而亘南方。发愿兴怀。庆云高而连北斗。随意回向。尽为法界之人。睹境逍遥。变成华𦙃之国。三轮净而离尘垢。永契神清。十善畅而达无生。慈为忍辱。成功无间。光炟赫于无边。迩远益明。观群生于掌内。燃慧灯于无极之际。香散云腾。持宝刹于烦𢙉之中。诠深妙用方。知定力真如。猛利以从心。去住自由。妄想求虚而逐影。谩作迷情之津要。湛然色相以安闲。类聚烟萝。㽵严灌顶。归依谛信。纪作序云。

　　御制缘识卷第四

慈悲与喜舍历劫自然深法要无拘束缘归一寸心

性相华严海爱河渡要津法门千万偈奥妙演无伦

玄微通造化得一不言三利益众生愿情迷谩口谈

静非山里住闹即拟何之缘识归空寂生前旧亦知

时流求法界问取本真诠了悟空皆寂心明海月圆

如梦复性坐寻思境外忙因缘开利钝语默自清凉

邪见终成僻真如是久长闲心通物外日月四时忙

出利祛烦恼红尘拂道衣悟来持一念尊大默玄机

识重随缘喜精心住处安慈心常淡薄人我定心难

南北及东西千山与万溪路歧长不断曲直几人迷

眼识诸缘相行持妙法存明开邪见性不见有无根

谷响耳中音根虚不易寻諠哗祛得尽识契本缘心

鼻闻心所著香臭不同根穷究缘中识非干妄想门

口爽于滋味深思命本根心邪迷妄相圣法教中言

身惟知冷暖假合是缘根了达真空相金刚不二门

意生于物外心依染病根正持闲语默清净法中存

皮毛非实相四大拟奚为悟即真空法愚迷自不知

津液如泉涌虚无本不同源深知冷暖根尽一时空

心猿知意马方便自湏调勿自生烦恼菩提道不遥

群生宗法界秘密十方尊大教缘心识周通一念存

大道传来意缘穷识外因善言论浩劫天是法王身

法要唯心法浮生苦海中经传归实相水印月皆空

心缘身外境法相本常存若求无生理先明取善根

烦𢙉浮生业愚迷智自通根尘如不染识照曩缘空

大觉如来指心王作智都刹尘千万亿定相不差殊

五花笺纸好下笔欲书之其意何深远沉吟复再思

仰望秋天色月华露湿衣传更方兴罢萤绕御阶飞

人竞爱于花花应亦爱人从头堪好笑老尽少年春

夜静风还静凝情一弄琴看书闲罢笔自在信缘心

知静求难静忙心不可闲艳阳天地热思暮日衔山

黄昏初入夜漏促九天春各自随缘意悲欢旧亦新

早起阶前雪萦藂𡑅竹欹行人迷失路粉壁晃书韪

高下不相及非今自古来十洲花满树岂用俗情咍

老少竞浮沉湏知岁月深开花如似梦世有几般心

清高宜养性善事好相兼果蓏招贤客心闲道味添

促轸调弦急碎声用意弹指头轻妙处莺舌五音端

天地自相悬何名大道坚聦明无滞碍愚昧莫知前

深秋云物冷经雨斗添寒尽日缘情坐霜叶易燋干

欲息何情思良犹本不真群心皆有异老尽少年人

无事胜多事非缘不是缘深穷浅近意寻往便知前

行幸一何得民安君子乐求官利益人劝善惩诸𢙣

炎天收已去凉气触幽襟稽古看书罢时𦗟一弄琴

常负岁寒色贞姿不动摇任从霜雪里凡木易干燋

常读古人书随宜道更殊闲忙心各异恬淡入清虚

丽句𡨋搜得灰心大道尊从人言澹薄古僻是玄门

少年虽共语不解老人心莫作为闲事高山似海深

少年多语笑终日遂心娱不会凡情识如痴我亦愚

假合于形影如同梦里身若言事级类谁是较量人

晴霁夜清秋星繁月似钩乐耶兴我意绝唱入冥搜

雨多七八月遍地生秋草寂静半斜关看书心更好

妙道藏真世莫臧勿言圣事似寻常眼前不见非常境别有三天照十方

般若湏将法相宗四生九类化归空虽然应物随缘境自是凡夫道不通

贤愚善𢙣未尝𠇲是个众生信佛求真实持经堪郑重非心不定谩劳修

修行缘识近宗师妄想真空各自持慕道终来归正法无穷方寸莫教痴

真修学道有科仪里外缘中境不移莫放身闲堪谛信乖违背道欲何之

眼前清静莫相违方便门中好仗依名利勿贪常澹薄真来悟即一时归

忘中十种善为缘达得真宗有后前利口饶教清似水争如无事虑心田

圆结都来曜日光玄珠应感必为祥若悟一真能自守始知大道隐非常

至道非凡要审知当仁不必用迟疑修行忽若无虚应还信神仙白昼飞

白云风散聚天香霞彩高明道味长银汉影沈星乍没又看红日起扶乘

异草灵芝发瑞光不浇滋润自然芳何劳更问延龄药必可同天地久长

尘中𠕀测上玄机日月忙忙速似飞闲境不能精妙道疑情谩说六铢衣

洁志清斋仰昊穹九天云雨正蒙蒙都缘学道心无定岂是灵仙秘尔功

悬鉴高明鬼亦愁方知妍丑更玄幽恒持大道真空理清静烟波可自由

遥观极目望云头碧海波澄瑞日浮霞彩连天长不断湏凭仙子叙踪由

大众仙坛几万秋碧云拖翠照昆丘抱书童子无言话笑阻迷情不解愁

紧峻焚修彼自知天嗔不语乱施为真心实行终归德善事缘多𢙣可悲

照烛灵源理甚长直湏清净有馨香俱含万像人难见郁郁黄花翠竹光

功成一旦等闲休岂信升沉满眼愁莫道盈虚干甚事天仙寂静镇常幽

玉殿金扉百道光回旋隐密对朝阳世人不悟幽深理却说浮生事久长

坚心不退道皆同元始天尊大教通多是世人迷自惑岂能容易见仙踪

乹刚展转运阴阳一味清虚道不忙玄妙永通天地久未言大海变田桑

一年去住几周游日月高悬万亿秋但好心求方外境勿教妄想没刚柔

道在希夷不易寻忘言息虑便知深黄金白玉将何用争比灵原一寸心

蛮夷未必尽无知上圣功成亦化之大道湏归真见性灰心逢善即为师

照耀乹坤大道光神仙隐见不相妨非凡非圣能回向始信三天日月长

天门地户秘机深谁测玄微妙理心唯有丹田身外境清[雨/(並-(前-刖))]恬澹影森森

慕道虔心仰翠微玄关寂寂少人知不求世宝兼名利始悟无心合道时

故无形像显教寻隐秘踪由自古今妙法不传经上字玄门消息𠕀知深

浮生好道勿虚忙炼药修行事久长轻举不由他假借一登清境入仙乡

能知养性道中求湏要虔祈事转幽通达远开明了悟一真守静万缘休

谁是知非便肯𠇲空言大道眼前头惟思利己浮名重岂信功高入品流

心专慕道真空法恬澹清虚好到头如此修行皆尽达十洲仙侣道相求

初分上下顺阴阳草木浮生地久长日月星辰随大道天心便是法中王

治世求归济物功希夷入我道情中从头日日被烦𢙉烦𢙉思量总是空

五色云烟聚十洲蓬莱海浪𡑅鳌头化成宫阙遥瞻礼大众神仙玉洞游

人愚学道谤神仙岂达虚无物外缘多是六情贪爱障更兼朝暮不心坚

冲和道德勿相违圣事超凡好仗依但有阴功存世界何疑白日化身飞

寒销暄盛同天色花柳逢春谁不惜几许人心达久长光阴知道留难得

经到玄科大法中先持道德济阴功三清有路人难到但守虚无一迳同

细月衔山似玉钩先陈踪迹问瀛洲从来万劫垂名在王母行天得自由

逢春便见野花新往覆闲忙旧路尘轮走蹄轻多少意世途常似梦中人

慕道焚修万法通一心清淡奉真宗方知异境人难见见即虚无事不空

世俗忙忙似海深愚迷岂解圣人心分明教法生虚妄慵炼归真不易金

莫问仙家不死乡泥丸秘密隐身光华池积润无拘束勤习通流看上方

圣人弃智妄中寻质实光明朴在心坦荡玄门常不达那非那是秘源深

修持湏是要精专常恐他人业类牵莫把我言为戏弄轮回断定不迁延

救物功深好自持知之修炼善心为神仙岂谓人间惜自是迷流识见卑

语言端谨易求寻己是他非祸返侵忠信先修销大伪何曾鄙隔圣缘心

报应从教见祖宗先持清静后论功红莲花出青泥里方信仙凡道本同

任从寒暑镇常侵一气韬藏万种心堪笑愚痴浇荡甚却非淳朴不幽深

　　御制缘识卷第四

　　甲辰岁高丽国分司大藏都监奉
𠡠雕造
高丽藏第 35 册 No. 1261 御制缘识


　　御制缘识并序

　　朕闻法门不二。非贤圣无以皆通。清净自然。非智慧无以长久。经文妙觉。识种缘深。诵华严而性海分明。演菩提而真修实行。慈悲喜舍。法相周圆。穷究化无。绝其虚妄。坦涂平而无滞碍。去人我而顺阴阳。夫佛理者。思极无涯。远译东流之教。志行方便调御。西域之民莫不澄寂㳙深。利益真际。恒沙喻于千界。彼岸混于一法。广博谈幽。善能破于昏衢。灵光照耀。岂较量乎深浅。化导应机。善恶随缘。予将兴无为之大教。力救苍生之福业。以日继时。因果必从。常以百姓心而为念。恢张一切。而行利益。圣人之教未得美矣。天子之风未得周矣。自千古以降。迄于今来。寰宇廓清。士民舒泰。岂敢因循。上天垂莫大之恩履地。有咏歌之乐恬澹。以虚无而惟在念。礼让以明。祀其可交修泊乎。由衷示信。乃心真而亘南方。发愿兴怀。庆云高而连北斗。随意回向。尽为法界之人。睹境逍遥。变成华胥之国。三轮净而离尘垢。永契神清。十善畅而达无生。慈为忍辱。成功无间。光炟赫于无边。𨒛远益明。观群生于掌内。燃慧灯于无极之际。香散云腾。持宝刹于烦恼之中。诠深妙用方。知定力真如。猛利以从心。去住自由。妄想求虚而逐影。谩作迷情之津要。湛然色相以安闲。类聚烟萝。㽵严灌顶。归依谛信。纪作序云。

　　御制缘识卷第五

淳化四年立春节喜遇韶光看白雪祥云景象一时呈凝情霭都比难说人心不变颜容别乐天顺叙皆𦙃悦土牛击后便驱耕万物从兹萌芽发丽日迟迟影渐长梅花岭上明皎洁欢抃陈仪隘九重乹坤瑞气祀融泄真风大布色无穷卷盘鲜盛排罗列降兴焕耀太半宜预祈丰稔名香▆

浅情之人莫共语引尔回邪非处所争似淡交得久长小人终是无规矩

玉浆时复▆于津通畅全胜百味珍满口馨香兼自得颜容改变作真人

紫檀金线槽遍蹙拨弄朱弦敲冰玉指法从来天下闻翻成尽入升平曲传之世上五音足希夷道听化民俗盘龙面对𡑅鳌头玄微风散万般流长春菀内半酣酒阳和自▆低回首声高细咽浪潜幽不胜情处稀还有韵响寒空明月里亦非涤荡几愚耳谩说仙家调宫征丝竹那堪将比拟温柔腕软一双轻满坐馨香来四起珠囊快破无多力好似凤皇张羽翼昔时皆揔用心劳几许名扬弹尽得和合象同琴与瑟凝神巧妙通南北莺娇舌急恋芳菲水精帘外欲含辉此艺人间堪可重杏花杨柳色依依

雅颂文章顺化风馨香不必在芳丛阳和远近随四亩春雨如膏有大功

如花遇雨湿泷冻审此言谈大道中吐上几人知举措故然不与我心同

月光红焰影参差九衢丽景意蹰踟车马往来殊无碍几人相逐几人随天河夜静色如银半拥红衔半拥春山高市邑弦管处烛残露湿伴香尘传更漏唱欲将催百万灯花焰里开醉酒狂歌家家客行坐欢娱莫自裁去年今夕一般游桂树蟾宫𢢔欹楼更深渐觉寒气冷云摇五色顺情流

上短下长人莫笑信缘披得便前行衣裳不是颠来倒凭仗丹青画取成

花间春鸟语喈喈道在其中动我怀红艳几味长久住年年依万看相投

露含千滴沥幻化杳无迹心重一时间寸阴堪可惜明根生惠性德行多饶益掌握骊龙珠踪横不改易浮生在眼前海变黄沙碛万里似闲云天高难障隔春来又复秋正自销邪僻欲界共知深恒河岂荡涤虚空有路歧人迷慵去觅影里架金梯坚持湏是一愚痴恍惚中返朴归淳质毁誉谩劳烦终身还不吉河水注东流自然无漂溢上下立尊卑端恭何得失

年年▆与韶光契春风便作开花使黄莺到处不绝声嫩叶芽新生翡翠

信天缘便信天缘那是凡夫那是仙勿抂用心闲过日业随福报猛如泉

我曾闻昆吾有䥫九炼方成冰似雪五彩精晶耀日月风霜凛凛甚威烈新磨刃上七星文谁敢锋前布阵云黯黯凌空魑魅怕销尽邪魔并诡诈寒光到处鬼神愁哮吼𠃵坤一片秋龙泉剑龙泉剑我月似波流升平无事匣中收

五恶贪嗔皆自起高深海岳犹穷矣无明发在一时间对面如同千万里

酒一杯深深情▆足倚槛迢迢青草绿举目烟飞匀灼灼柳摇似舞春风曲叶嫩舒张芽遍拆触处芳菲寻未得妖妍艳艳为谁流莺衔花坠落人头世间万事难裁剪乐送楼台声邃远断续高低去复来稀疏雾郁松枝偃暄和思满郊燕拂▆杨梢暖日倍添红▆密从▆▆披野禽朝

凡愚不取自逍遥其奈心如似火烧虚过光阴还似梦随缘尽向暗中销

三春二月一㨾同翠柳峨峨解舞风池水湛然经雨后桃花始觉半开红半开红丽天辉新燕未归莺亦飞

君恩重人心重未知各各将何用思量二事一般情贤愚忧乐皆相踵大道不见是非心名利嚣尘如幻梦朕缘寡昧愧周旋未信鸦巢鸡生凤此理言浅究深言意马能调祛恣纵荆棘太贱任从荒粟麦本体随他种凡夫岂料自家身开眼如盲堪笑弄生于乱世遇时平掌握踪横谁纪颂善念八无边恶也不知痛

大矣哉文道合南▆包含六义洞究三坟傍通造化察变声闻垂其懿范万一之分

道▆希夷乃咏歌之群材奋发送奏相追风骚不失千载一时倜傥沿革大启箴䂓

体道前贤礼乐为先纵横逸豫言发自然多知博物文德心悬孰能若此宇宙推迁

继出宏材睹奥自开揣摩三教百行俱来真宗起思抚掌堪咍识业之敏谈论熙

造化等齐不分高低神华才智海狱凄凄稀代为宝举意东西毫端万象波荡狂迷

春色春兮景媚妍薰风暖润物华鲜上林花结和香雾絮压轻轻软似棉寰中运启大平年文武须精百▆全弄影马骄难控勒龟兹韵雅奏钧天仙仗仪排亲自注电转星毬来进御玄之㝡妙得其玄更重人前举止措靴衫束带两分行七宝鞭擎呈内库一坦平兮殿毬场国乐调兮甚锵洋掀天沸渭轰鼍鼓返朴纯诚敩三皇折旋俯仰招情悦乹坤日月尽舒光龙马徘徊多步骤生狞堪羡困垂缰绣鞔红绦金蹀躞銮铃珂珮水精装五云庆集鹤为驾短袍新样甚风雅东西相望贺头筹欢呼蹈舞金阶下隔宿合门宣侍臣▆中令栋驯良马紫气盘旋分月仗庭芜尽去平如掌趫捷雄雄镂镫轻雷声唱啖迎空响俄然斗转俱辉霍亦非骇目犹人作学之玄妙似通神凤翼藏珠岂易落傍捎正击有多门斜身用力轻敲斫我因闲暇自▆停对手临时相架阁深似交锋立战功匹马踪横藉箸脚孤星远▆向人飞云开瑞色天清廓打三筹父子王孙苐一流声高唱好绣旗举响亮欢声动十洲齐▆▆庭▆王砌香随雾散𡑅鳌头奔驰▆合班供奉内臣侧祥烟澹荡俨清风御筵开处浮春色弦管调高甚谐和排优次第用心拍难中㝡难人健▆▆即▆来临玉殿苑花方盛重暄和持会群臣开广宴广宴初启日迟迟时饮醲醪红满面唯将煦育遍覃恩狻猊喷袅龙香散四塞偃戈征将闲丧胆犬戎寻不见牡丹澹兮白如雪打毬妙兮多指诀似展兵机演智谋风旋两队甚奇绝每争竞逐向前冲星高陨坠相钩拽声传士庶万千家济济锵锵耀辉华从人巧拙快子意欢呼动地台交加我缘寡薄非明主礼乐风俗成规矩笑他左右尽狂心文臣战将多如雨修持管笔故无疑威摄遐荒用神武僚宰满面是香尘一边得失亏先补事书混化霸丕图姬周卜世方为数休言落[序-予+(鴈-厂)]射双雕中原静乱平胡虏

皇天不事但多罗莫道无缘奈我何上有天堂下地狱分明种来不生禾

南来北去无时节举翅抬头飞似雪当日离春今日秋湘江浦上旧明月

具足凡夫何行何着静锁天台高知嵩岳拘束迷情人天离乐圣境芝兰名山采药啖柏餐松清神去浊入口馨香风和露▆可以放旷千年之鹤审取来由勿自系缚洞有桃源化成云阁上有凤皇下水鱼跃本从自然岂用啚度

春风绿野遍天地枯朽渐随红日丽世界包含雨露新东郊舒畅芳菲媚烟波柳嫩摇拂水时迁荡飏情已矣不言往昔与今来海岳高深千万里

朱明日盛残花卉琼菀争游諠帝里宝马香车去复来几许人心欢不已金明水上浮仙岛画舸龙舟▆▆草世宁清静验如然老者携小少随老匼匣烟云扬柳岸罗绮踪横长不断五谷丰登顺四时亿兆歌谣绝愁叹康哉阗咽芳林下一看难酬千万贾升平听在乐声中比屋可封民自化

常思清净世情闲遥认天平我扣关莫道玄谈此子是凤飞鹤宿九疑山

乹坤运转是寻常人有依违自短长不觉贪生身外苦如驹过隙百年光

大丈夫兮兼文武君子能仁潜喜怒强明非是尽周旋满眼真如不自取三春花卉正芬芳发作痴迷我也狂道德修来长不断云从龙变解舒张海浪无涯百川水厚重高深难比拟今古犹来世界宽忻闻为善𢙣为耻舟车有利便通津斟量难事日其新勿笑我心孜孜化贵为人主不尊身共爱巅峰高岌岌烦恼之中常急急先王典教是吾师可以相宗后法则逍遥物外乐熙熙松椿长养万年基鹏翥引他鹪虻怒凤皇争与燕雀期心猿意马湏自缚斯言之理还不若僻学邪闻似虚空日月贞明闲销铄阿谀顺旨察来情瞽者匆匆不可行亲亲友爱慈敦睦凡言俗态谩缠萦

逍遥物外未曾抛念诵时将玉磬敲虽不临坛深发愿梦魂常忆大仙教

居山城市罕逢人傲世名高混世尘满目烟霞常作伴方知寒暑易为春

清洁恭虔禋上帝郊仪大设康哉世人心𦙃悦化来司礼乐咸修依古制景福照明何举措千官俨雅登云路一阳初启煦仁风我运唯扬均遍布道德功惭情不已向如取朽九重里未曾一日贵为尊抚念苍生皆赤子羽▆旌幡花作队雍熙民泰俱▆▆承平岂足尽言之万里山河观掌内

患脚法师不解走少年心尽爱花柳争知道味却无言时得茶香全胜酒

逍遥物外世相传远望清虚碧似天莫道精修无报应今生便见旧时缘

凡棋妙手不可得踪横自在能消息不贪小利远施张举措安详求爱力曲须曲直须直打节斜飞防不测潜思静虑一时间取舍临时万便逼牢己强场煞三思不骄不怯常翼翼势输他勿动色闇设机筹倍雅饰恒持自固㝡为强尤宜闲暇心先抑

手谈胜负观其智𣫍迹藏锋不自制傲𢢔因从贪上亏侵他理路无深计何龌龊何凝滞率尔啚谋太容易恃险揄扬似等闲更翻劫子速求毙欺他不见心先喜祗对前人失局势已死更填随手下童蒙拙格一般艺

十州宫殿海漫漫天上人间是可观风褭长空清境界凡夫兴念大应难

如来千百亿化身本是真驱驱烦恼不解嗔我不能谈说㳂奋却知新

元正亨庆从此日万物咸新利贞吉送旧迎春一夜来三元马首众情得万汇潜瑧俱是泰玄化昭彰天作盖气和玉烛调阴阳磨砻整顿知明代知明代歌刑政王道恢张千官盛任土陈仪四远来衣珮锵锵言不尽拱极之心文与武乾坤澄▆▆今古丹凤来仪见九重我朝丕运还难遇感通玄贶时无比五谷精华从兹始五色高吞日月明百川尽归潮宗水

无名大道气雄雄日月昭明显圣功舒卷好将浮世誉亦同天上在人中

逍遥圣境洞中天五色云藏大道仙七宝装成银世界玉人皆是善心田

重阳佳节菊花贵婀娜如金叶青翠傍蓠傍落一蔢漠发在秋天为祥瑞引步登高甚奇见想此仪形植霄汉恣情采折手中叉满袖[冠-元+示]簪香不散日飞黄鸟何老讶看取丛丛光台榭愿细观瞻向眼前含珠露色应无价好是侵晨半开[土*(厂@干)]风摇去住还难得清霜未布转白云喜亦非常意南北柳岸烟沉和水渌独尔今朝看不足倏忽时间胜于春随分狂心无拘束

心如明鉴照纤微大道之中没是非拂拭尘唉高挂阁天边日月有光辉

道经念诵信无为清静玄言好自持苦行精修心不倦咽津往往过斋时

承平无事上元节丝竹歌声更㸦发自从雨后㝡晴明不似往年今岁别老来无意在遨游常愧三光明皎洁千门万户乐諠諠就中年少无鳌歇天街红𦦨布群星晃炀人间斗明月

上元时节皆相慕皇都城里万家灯笙歌有处共夸称架肩叠足几许层轻尘雾敛月明中车骑云軿五夜风意气尽随年少得九衢填咽乐声同

木人莫把石牛骑海变桑田故不知耕地种禾终是妄真空相偶更无疑

逢春酒一杯百卉向阳开梨花看似梅光扬迎日彩嫩柳引清风黄鸟声吹台

峄阳之山传名曰桐六律相㳂五音中七轸弦调皆是意审详误则亦如空清秋寂静华堂深听之令我思沉吟幽兰里韵冬夜永且合大道古人心舜制南风治苍生方知尧化广聦明初弹将了移声去悲风秋思对更㸦乌啼别鹤何凄凉只闻断续手挥忙𢢔引来催急风雨寒泉妙滴散馨香

识性低凡故不知宣传好事却为非可怜此辈居人世逆𢙣求真善不衣

蓬莱别有洞中天摇曳祥云五色鲜不是凡人常到处精修要实在心专

中秋八月祥风遍𢢔上东轮云游转清境将开照玉京一时宫阙为银殿夜静寒光半欹楼穿入帘帷白如练景致融怡露添寒薄茶佳客随情玩无问高下尽一般爽气周天如雪霰千家万家仰天维漏永更深方罢看

黄芽药就成金丹理与参同契一般切是先求功行力红尘内见识应难

玄元一气不相监清静如存意马衔大隐居廛迷小道绝巅顶上白云岩

牡丹花深红浅忍杷金刀枝上剪侵晨含露万苞香见者无非情展转繁华影里皆柔弱密叶交加开闪烁朱栏别是一般春蛱蝶悠飏闲自乐丽天和日景迟迟思量往事不堪追风送园中来又去豁然兴感𥪰移时

妙手弹琴无向束知之修炼五音足先辨浮沉有指归弦头制度相催促左手抑扬禁淫邪右手徘徊堪瞻瞩法于天象于地伏羲所造与心契先明理世见其真六律含徽声嘹唳从兹化被先贤慕激浊扬清消喜怒太素仁风去住间元和之气皆遍布飞凤在天不可恻大小龙吟不费力响应听时有自然举措安详能雅饰南风思政民俗化顺从平等无高下淳朴相传今复兴逍遥道德后宗亚指要直掌湏反善柎安棑齐似剪取声来往玄更玄振兼文武情展转古与今来千万弄几人通达能妙用广陵散好足仙踪胡笳十八堪郑重堪郑重何济切依凭伎俩能拨刺轻挑重打善间钩连蠲抡下轻微抹伯牙弹时如何美汪汪洋洋似流水类例研究得刚▆▆陵▆思无比拟叙志神和𢢔调修身治性藏幽隐苍龙鹤舞▆▆飞防奢止欲皆相准

拊弄声相引兼能辨五音沉▆▆品切句度更加吟紧𢢔弦中得疑情指法深精英闲雅澹停歇世途心

全无体假苐一弱十指乖张时更错五音不辨信手弹薄会人前言自乐弦不调手不洗更兼指下无道理吟为失度故不知把手空摇说宫征合弹𢢔处却弹急愚蒙堪笑情兀兀修持严洁甚难哉罔知潇洒心中出容易抚之何草草颠来倒去直至老又耻人教却生嗔虚度时光犹言好

不聪人岂解指法故然无拙见闲声律终朝亦自娱尘涘琴不饰日月岁萧䟽怕共知音说能弹好破除

　　御制缘识卷第五

　　甲辰岁高丽国分司大藏都监奉
𠡠雕造
