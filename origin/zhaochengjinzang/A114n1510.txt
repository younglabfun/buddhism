金藏第 114 册 No. 1510 佛说大乘僧伽吒法义经


　　佛说大乘僧伽吒法义经卷第二

　　西天译经三藏宝轮大师赐紫沙门臣金揔持等奉　诏译

　　尔时有十八酤胝无知外道来诣▆所各坐一面而作是言乔答▆▆▆世间最为尊胜亦胜于汝何▆▆▆独号世尊世尊告言如来常胜汝何胜邪彼诸外道又复说言我等胜汝世尊告言无知外道汝何有胜但生[仁-二+顛]倒住[仁-二+顛]倒中云何能胜汝等于自若身若心诸苦逼迫尚不了知云何能胜汝今谛听当为汝说诸佛▆▆甚深法义令汝等辈皆获利益时诸外道闻佛是说生大嗔恚是时帝释天主见诸外道心生嗔恚持坚固杵而欲摧坏诸外道辈时彼十八酤胝无知外道生大惊怖涕泪悲泣哀▆如来而求救护于时如来忽于▆▆隐身不现时诸外道不见如来益加忧恼涕泪悲泣同说偈言。

　失彼救护者　　如失于父母
　亦如空寂处　　无伴侣独行
　江河或枯竭　　鱼鳖莫潜形
　若无林木枝　　飞鸟何所寄
　不见于如来　　我等亦如是
　众生诸苦恼　　何人能救护

　　尔时十八酤胝无知外道说是偈已从座而起双膝长跪发大音▆▆▆得闻而作是言如来大悲两足尊者怜悯我等愿为救护作是说已。

　　尔时世尊于此众会还复现形止帝释天主已告一切勇猛菩萨摩诃萨言汝可为彼诸外道辈宣说妙法正时一切勇猛菩萨而白佛言世▆▆如湏弥山王以小黑山岂能为比今者如来令我为是诸外道等宣说诸法亦复如是世尊告言善男子汝可观察十方世界诸佛如来方便善巧所作利益皆是如来智慧愿力之所建立此诸外道乐我说法汝先往诣十方世界观察诸佛如来说法方便是外道辈我当为说一切勇猛复白佛言今者世尊令我往诣十方世界观察诸佛说法方便未审以何神通力去以自神通为承佛力而▆▆▆告言一切勇猛以汝神通及假如来神力而去尔时一切勇猛菩萨即从座起绕佛三匝作礼而去。

　　尔时世尊告诸外道我今▆▆▆▆法要汝等当知生为大▆因有▆▆招诸怖畏所谓生有病怖生有老怖生有死怖何缘名怖为诸众苦所逼恼时生大怖畏所谓王法加怖怨贼会怖风火水等飘焚沉溺如是等▆造诸恶业苦报熟时生大忧▆▆▆诸苦当知皆是因生而有世尊告言诸外道等若能了知如是生法当得离于一切诸苦时彼外道闻佛是说生大怖畏咸白佛言我等今者皆愿离于生死怖畏是时世尊▆▆▆▆时彼十八酤胝无知外道皆发阿耨多罗三藐三菩提心复有万八千酤胝菩萨皆得十地以神通力现种种形及诸神变现神变已咸皆升于世尊四面诸宝树下莲华座上跏趺而坐尔时如来入于三昧以善巧方便舒金色臂示说法相经七昼夜是时一切勇猛菩萨游于十方诸佛刹土最后至彼最上语言莲华世界从于彼土屈伸臂顷还来▆▆至世尊所绕佛三匝生尊重心恭敬合掌而白佛言我承佛教往诣十方诸佛刹土以自神通过九十九千酤胝诸佛刹土以如来神力过百千酤胝诸佛刹▆经七昼夜最后至于最上语言莲华世界于其中间过九十二千酤胝佛刹见彼诸佛现在说法又过八十千酤胝佛刹见彼八十千诸佛如来应正等正觉同时出世我皆于彼恭敬作礼又过三十九千酤胝佛▆▆▆十九千酤胝菩萨以正法藏咨询▆议同时皆证无上菩提我亦于是初成正觉诸如来所各各恭敬作礼旋绕又过六十酤胝诸佛刹土见诸▆尊安住说法我亦于是诸如▆▆▆敬礼拜又过百酤胝佛刹见彼如来将般涅盘我亦如是于彼佛所恭敬作礼又过九十五酤胝佛刹见彼正法将欲破坏心自思惟生大悲恼▆彼欲界色界天龙药叉等各各忧恼涕泪悲泣又过一佛刹正法久灭▆火洞然大海湏弥土地草木悉皆烧壤但一空界无所依止过是界已至于最上语言莲华世界见彼▆▆▆虚空中各有百千酤胝诸佛世尊▆各坐于七宝之座为诸众生宣说妙法我到彼已问诸如来今此世界名字云何时诸佛中有一世尊而告我言此佛世界号最上语言莲华我▆于彼是世尊所右绕作礼而白彼佛今此刹土化众生主其名云何彼世尊言名莲华藏如来应供正等正觉我时于彼诸佛世尊所而皆作礼乃告之言今此五百千酤胝诸佛众中何者名莲华藏如来时彼最上语言莲华世界诸如来中一佛世尊乃告我言善男子我是莲华藏如来应正等正觉作是说已时▆如来隐身不现同时化现菩萨形相于时唯见▆如来身我于是时头面敬礼彼如▆足忽于地中涌出宝座时彼世尊示我令坐我升座已又复涌出无数宝座而无有人升是座者我时问言云何如是众多宝座空无人坐时彼▆尊乃告我言诸有情类不种善根藏福德故尚不能见如是宝座况复能得登是座邪我复白彼佛世尊言种何善根而得是座彼世尊言善男子若诸有情得闻是僧伽吒法义者是诸有情能登是座暂闻尚尔何况有人于此法义书写读诵修习之▆▆切勇猛汝于过去由闻是法生▆▆心今乃得至我▆土中我时又问▆世尊言其有闻此僧伽吒法义所得福德其数几何彼时莲华藏如来放大光明现希有相其光遍照十方世界我复白彼佛言有何因缘放大▆明现希有相彼佛告言一切勇猛▆昔已闻释迦如来说是功德我今为汝亦复略说一切勇猛譬如▆▆▆所王一四大洲地满中盛巨胜▆▆云何如是巨胜是为多不一切勇猛而白佛言甚多世尊佛言一切勇猛以是巨胜共为一聚若人取以为种种于余处如是一聚成无量▆▆▆算师还能算计知其数▆▆▆▆▆复白佛言不也世尊无有众生▆▆算计知其数者彼世尊言此僧伽吒法义听闻之者所得功德亦复如是算数计量所不能及一切勇猛乃▆以一巨胜为一如来同共声赞闻是僧伽吒法义所得善根无量福德不能穷尽。

　　于时一切勇猛菩萨而复告白▆▆尊言若复有人书写受持读诵▆▆如是法义所获功德愿为略说其数云何时彼世尊而语一切勇猛▆▆言善男子谛听谛听吾今为汝▆▆解说善男子▆▆三千大千▆▆▆中草木丛林根茎枝叶悉皆断截如指节量以一节量为一轮王又复以三千大千世界▆▆▆▆所▆▆▆碎为微尘复以一尘为一轮▆▆▆天下是诸轮王所有福德若有众▆善能算计知其数否一切勇猛菩▆而白佛言世尊如上所说彼▆▆▆所有福德其数无量而无有▆▆▆筹量知其数量▆言如是如是▆▆勇猛菩萨若复有人于此僧伽吒大乘最胜法义而能书写受持▆▆▆说所获福德若以三千大千世界国土满中草木丛▆根茎枝叶悉知所截如指节量以一节量为一轮▆又复以其三千大千国土满中所有土石末为微尘以一微尘为一轮一所有福德不可为喻若复有人而能尊重是僧伽吒大乘法义一字一义是人所得福德倍胜于前一切勇猛菩萨若人于此僧伽吒经一心正念坚固受持安住法中如是之人是名获得最上广大胜法一切宝藏常得现前出生无量功德义利饶益众生为大法炬光明▆▆一切有情▆▆自他种种烦恼悉皆摧伏天魔蕴魔烦恼死魔及魔眷属皆悉破坏一▆▆门若性若相若▆▆▆方便智慧悉皆能入一▆▆▆▆▆摩诃▆▆白彼世尊言若人于是僧伽吒法义▆习之者是名成就诸真实行名▆▆行如是净行名如来行如是之人甚为希有彼净▆人于昼夜中▆▆▆来常现在前而为覆护得见如来亦复能入如来刹土一切▆藏而能▆悟如是之人临▆▆▆▆诸怖▆▆倒散乱安住正▆而于后世不处胎胞清净化生远离众苦及诸烦恼▆切爱染不为怨家男女眷属种▆缠缚我时白▆世尊已时彼世尊复语我言一切勇猛菩萨摩诃萨如来出世如优昙华难可值遇又复▆▆▆僧伽吒最上法▆亦复为难而▆福中深生信解欢喜闻持不生诽谛中复为难一切勇猛菩萨摩诃萨若▆闻此僧伽吒法义即能▆▆▆▆▆慧于八十劫中▆宿命智六十▆▆为转轮王八千劫中为天帝释二堕五千劫中为净居天三万八千劫中为大梵王四空天主▆▆九千劫▆不坏正信▆至▆来五百劫中不▆摖啰迦趣百千劫中不堕饿鬼二万八千劫中不堕畜生万三千劫中不堕修罗远离𨷖诤刀杖损害二万▆千劫中离▆▆▆七千劫中常修善慧九千劫中广修檀度一切众生若有所须悉皆能舍心无悭惜▆▆具足犹如如来万▆千劫不堕女身万六千劫离▆▆▆诸苦因缘二万五千劫中得▆▆▆利万九千劫中不堕龙身六十劫中不生嗔恚七十劫中所须充足离诸贫苦八万劫中为铜轮王王二天下救护一切▆▆▆生令得安乐万酤胝劫中远离愚痴万三千劫离诸謟诳及以恶行万一千劫常行忍辱乃至临命终时离诸苦恼心不动摇不生[仁-二+顛]倒正念现前不起嗔恚得见东方十二殑伽沙数诸佛世尊南方十二酤胝诸佛世尊西方二十五殑伽沙数诸佛世尊北方八十殑伽沙数诸佛世尊上方九十九千酤胝诸佛世尊下方百酤胝殑伽沙数诸佛世尊如是等诸佛如来悉皆现前而为守护咸作是言善男子勿生怖畏汝昔已曾种于最上功德善根是故我等殑伽沙数百千酤胝你𢈔多如来常现在前观察护念善男子汝见如是诸如来否时彼白言我今得见如是世尊而我以何善业因缘而得如是一切如来而来守护世尊告言善男子由汝曾闻僧伽吒法义以是功德我等诸佛皆来守护而作是言世尊唯我一人得闻是经功德如是况复尽令一切众生得闻是经所获功德时彼世尊广以譬喻宣说众生闻此经者临命终时及以未来所获无量胜功德已复语我言若有一切善男子善女人尊重供养十三殑伽沙数诸佛世尊所得功德其数甚多不如有人闻此僧伽吒法义一四句偈所得功德复过于彼我时复白是世尊言若复有人具足听闻是经典者所得功德其数云何善男子谛听谛听若人于此僧伽吒法义具足听闻譬如三千大千世界满中巨胜以一巨胜▆一轮王若复有人以诸珍宝种种库藏布施供养如是轮王所得福德不如布施供养一须陁洹若▆有人布施供养三千大千世界须陁洹人▆▆福德不如布施供养一斯陁含若人布施三千大千世界斯陁含人所得福德不如布施供养一阿那含人若复布施供养三千大千世界阿那含人所得福德不如布施供养一阿罗汉若复有人布施供养三千大千世界阿罗汉所得福德不如布施供养一辟支迦若复有人布施供养三千大千世界辟支迦所得福德不如布施供养一菩萨人若复有人布施供养三千大千世界菩萨所得福德不如于一如来所生净信心布施供养若复有人于三千大千世界诸如来所生净信心布施供养所得福德其数甚多不如有人于此僧伽吒法义具足听闻所得福德一切勇猛何况有人于是法义书写演说受持读诵解其义理广宣流布一切勇猛汝今但当于僧伽吒最上法义生净信心广宣流布所得功德不可思议于意云何彼诸凡夫愚痴之人虽闻是经不生净信不能解了一切勇猛譬如有人入于大海欲能尽知海水边际汝谓是人而能知否一切勇猛而白佛言是人虽复入于大海而不能知海水边际一切勇猛又复譬如有人临于大海以手掬水而次枯涸汝谓是水得枯涸否一切勇猛而白佛言善逝世尊如是之人徒自疲劳而无能得海水枯涸一切勇猛彼诸凡夫无智之者若闻是法[仁-二+顛]倒疑惑不生净信欲于深广生死大海到其边际及以枯涸无有是处一切勇猛如是之人虽经八十酤胝殑伽沙数诸佛世尊出现于世无有善根不能得见如来色相不能得闻如是法义乃至值遇九十酤胝殑伽沙数诸佛世尊百千酤胝那𢈔多数诸佛如来出兴于世宿无善根不能得见▆诸如来不能得闻如是法义不为诸佛之所护念一切勇猛若有智者宿植善根而得值遇百千酤胝诸佛世尊于诸佛所发净信心得闻如是僧伽吒法而生信解如是之人即为诸佛之所护念一切勇猛若人▆此僧伽吒法而能书写一四句偈如是之人于此报尽当过此九十五千酤胝佛土有一世界名曰安乐往生彼国寿命长远八万四千年岁劫数安隐快乐一切勇猛菩萨摩诃萨若复有人造五逆罪一切不善自作教他见作随喜如是之人若得闻此僧伽吒法▆▆上▆▆四句偈所▆▆▆▆皆得消▆净▆余福智▆▆▆▆。

　　佛说大乘僧伽吒法义经卷第二
金藏第 114 册 No. 1510 佛说大乘僧伽吒法义经


　　千酤胝众生皆悉来集一一众生各舒百臂以种种香所谓末香涂香散如来前药王军白言世尊我今已见善逝我今已见如此胜事甚为稀有佛告药王军此诸众生无知无觉如幻如梦无有分别汝复谛观时百千酤胝众生于须㬰闲所有百臂悉皆殒灭不现药王军见是事已心大惊疑白佛言世尊如是众生所有百臂于剎那间皆悉殒灭不存一二唯愿世尊为我宣说佛告药王军此诸众生无知无觉如幻如梦亦不分别有生灭相药王军我观佛身与众生等汝于是义当善了知药王军菩萨白佛言世尊云何是老众生佛告药王军无有知觉常处热恼不久破坏是老众生复告药王军是诸热恼众生汝欲见不白佛言世尊我愿欲见尔时月轮种如来即舒右臂垂其指掌。

　　于时四方百酤胝人俱来集会上方下方各五十酤胝众生悉来同集是诸众生礼双足已于如来前无言无说默然而住佛无教诲尔时药王军菩萨白佛言世尊此诸众生于刹那顷从何而来至世尊前云何无言无说默然而住佛无教诲佛告药王军汝还知不大地之性本无言说亦不住立法聚之中本无知觉若解此义与药王军同一名号等无有异药王军如是老众生不知有生不知有灭亦不知有老病衰苦忧悲烦恼亦不憎爱亦不轻毁亦不于诸眷属生于爱恋亦不于法而生懈倦无觉无知无所造修是故各各默然而住尔时药王军菩萨复白佛言世尊此诸逼恼众生何因而生何缘而至不了诸法默然而住佛告药王军谛听谛听此诸逼恼众生非因锻凿金银所成亦非炉冶埏埴所得亦非刻木镌石为之唯是男女和合相应所生若或金银铜铁木石所成人或爱护尚可久存既唯父母生之复因先业造受不同修短有异而于世法亦不知有工巧技术甘辛苦乐况今岂能生敬信心能问能听此诸众生不久灭谢还受诸报久处三界逼迫故名老人药王军此诸众生自作烧然无有休息譬如有人以杖拨火令火速灭前火未灭杖已烟生渐至焰起杖亦然之药王军如是众生于此报中先业未灭复造后因渐渐增长后报复生随恶流转何能出离药王军诸佛如来大慈大悲愍诸众生久处流转不惜躯命示现利生譬如有人违犯王法为王所获系闭牢狱枷锁杻械常处暗室幽暝所蔽无所见闻亦复不知东西南北出之所由心虽疲劳欲得解脱以闇暝故无由通达复有一人曾系是狱今虽得出念昔艰苦愍此众生设诸方便持小火种求入狱中既入狱已渐出微光令彼众生更互相见各各欢喜作诸方便可以逃窜时彼▆▆见是事已更发火光令渐增大展转炎炽凡在狱中若有罪若无罪悉皆逃窜唯彼闇室及彼丈夫俱为灰烬王闻是事悲感念言由我制法众生有犯系诸牢狱遂致菩萨亡身救济可不痛哉寻出诏命于我国中勿复造此苦恼众生之具来令遍告国内人民今我国家不制法律不造囹圄有损人民之事更不复作汝等人民凡厥亲缘当自递生恭敬非亲庶类勿相侵恼取与以仁进退以礼崇重贤明爱护物命凡百仕庶体我志焉由是一切众生皆得安乐药王军诸佛如来为利益众生故以智慧光破无明暗出三界狱丧失身命如恒河沙数不以为难何况一身耶月轮种如来说是法时无量诸天及阿苏啰等皆大欢喜发菩提心。

　　尔时诸天于虚空中欢喜赞叹而说偈言。

　大善胜福田　　万德皆圆满
　出世调御尊　　能生诸善种
　最胜清净法　　坚固不可坏
　善巧方便力　　拥护诸众生
　安住涅槃界　　示同诸世间
　勇猛常乐施　　随类获安乐
　天人无上师　　救度于一切
　三界诸众生　　平等得济度
　闭诸地狱门　　饿鬼畜生趣
　此世及他生　　俱获安隐乐

　　尔时世尊复于众中而说偈言。

　善哉住佛刹　　善哉见佛身
　善哉闻妙法　　善哉僧宝集
　善哉僧伽吒　　忏除一切罪

　　尔时药王军菩萨摩诃萨闻是空中称扬赞叹微妙法音踊跃欢喜合掌敬礼月轮种如来足白佛言世尊今闻诸天宣说如是微妙句偈称扬赞叹甚适我愿彼佛告言善男子汝今观此会中年少众生为诸热恼之所烧然受如是苦药王军菩萨白佛言世尊我今见是年少众生受诸苦恼唯愿世尊速为除灭皆令安隐佛告药王军如是如是如汝所言我于今日当设方便令此年少众生安住十地药王军菩萨复白佛言世尊云何如来能以大法化诸难化众生令生信解获诸利益佛言药王军善哉善哉汝能问佛如是妙义善男子汝今谛听我观此诸年少众生虽为热恼之所烧然由宿因缘成熟力故而于今日闻我说法一一皆当善根圆满得登十地。

　　尔时药王军菩萨摩诃萨闻是语已心大欢喜涌身高八万瑜膳那住虚空中出无量音声歌诵赞叹如来具大慈悲以大愿智当演无上微妙大法诱接众生令离热恼住清凉地作是语时三千大千世界六种震动时三十三天主与无数诸天闻是音声欢喜踊跃各将眷属如云来集散众宝香及天妙花以为供养礼佛毕已住在一面复有八万四千龙王与诸龙众亦来集会无量夜叉罗刹娑及阿苏啰健达嚩紧捺落摩护落伽各与眷属无量大众皆来集会复有无量已堕诸大地狱众生乘佛神力皆来集会十方世界百千酤胝诸大菩萨摩诃萨众各运神通亦来集会。

　　尔时药王军菩萨摩诃萨从空中下曲躬合掌敬礼世尊而作是言甚盛世尊甚盛善逝今于此会有无量菩萨天龙八部并阿痆葛底王城一切鬼王乃至地狱恶趣众生皆来集会住世尊前咸愿得闻微妙法要惟愿世尊广为宣说尔时月轮种如来告药王军菩萨言善男子汝等谛听我今所说微妙法蕴能除一切众生热恼煎熬无量众苦此妙法蕴是真梵行是清凉法具足一切善法功德名为法蕴善男子我尝为诸众生说诸生苦清凉法要而诸众生未深信解复说老苦病苦忧悲之苦冤家会苦爱别离苦心有所欲不和合苦临命终时众苦共集名为死苦而诸众生曾不觉悟善男子汝今复听我为汝等略说死苦善男子若诸众生临命终时有三种风内自生起初名乱识次有散识后名灭识乱识风起身心昏乱痴迷颠倒受诸苦恼渐渐增长至散识风散识风起若身若心互相离散无所安措唯有大苦相续不息生灭识风此风生时识灭身坏是名为死此风亦得名刀名针亦名砂砾何以故如刀割切如针毒刺如与砂砾和杂磨研甚大苦毒甚可怖惧汝等众生能无怖邪尔时会中年少众生闻佛说言识灭身坏名为死苦甚大愁恼而白佛言善哉世尊云何名身佛言善男子四大五蕴积聚名身六根完具装严名身花鬘璎珞香油所涂名身生愚痴者贪爱名身能生恶慧名身如负重檐名身增长苦缚名身如水上沤名身亦如丘蒙名身善男子识灭身坏名死识起身生名生识与名色托荫母腹堕在胞胎日月满足既已成形内有三百六十骨以筋缠络外则覆以皮肤有八万毛窍息风出入及诸血脉通注流转复有八万户虫遍布其身始自初生币食其躯无有休息众生识闇无所知觉将命终时是诸虫类互相交𨷖无有休息令其人身极不安隐展转交𨷖甚有死伤乃至最后唯有二虫相𨷖终于七日一虫死已唯一虫在最后与人同时殒灭善男子愚痴凡夫虽处世间由无明故与诸众生日夜争竞损恼物情无有休息如彼虫类不知生老病死众苦相催唯求己胜都无恐怖善男子往昔有一大善知识常于众中宣说如此生老病死种种诸苦教诫教授令善修持得离苦际以诸众生惯习顽愚未善能行如是妙行是善知识还来化利此等众生而告之言咄善男子我常为汝分别解说诸妙法蕴生老病死种种诸苦常令汝等修行众善弃背苦因趣求无上涅槃妙乐云何汝等不听我言不修妙行不求解脱于阎浮提中造众恶业流转诸趣善男子譬如大地假使有人若以大力执持大杵撞击之时出大音声世间诸声无与等者善男子汝岂不闻佛出世间以四种人为世福田生善种子广为利益一切众生四种人者所谓比丘比丘尼优婆塞优婆夷是四种人如世大地若能亲近礼拜承事供养则能令汝获得种种微妙善法远离世间生老病死等苦复能证得无上涅槃清净妙乐如以大力执持大杵撞击大地出大音声等无有异时善知识为诸众生而说偈言。

　诸佛出世间　　常击大法鼓
　演说微妙法　　广度诸众生
　汝今见是事　　应生勇猛心
　灭除生死苦　　安住涅槃乐

　　时诸众生殷勤合掌向善知识即说偈言。

　我以无智故　　复遇恶知识
　造作不善业　　谓贪嗔痴等
　常起于我见　　破坏和合僧
　废转妙法轮　　毁除佛塔寺
　于此胜福田　　曾不种少善
　于一切时中　　常作诸过失
　未尝于父母　　暂起孝敬心
　出非法语言　　轻毁诸贤圣
　造此恶因故　　必当堕地狱
　自身受苦恼　　无能救护者
　可畏众合狱　　炎热大阿鼻
　如是诸狱中　　展转受众苦
　从此地狱出　　复入余狱中
　谓刀兵莲华　　黑绳沸屎等
　彼诸大地狱　　纵广百由旬
　不见彼狱门　　唯有受苦者
　蹈彼刀剑锋　　其苦难堪忍
　苦极身暂死　　复彼业风生
　生死地狱中　　百千酤胝劫
　地狱无边际　　众生亦复然
　以恶因缘故　　相续不间断
　我造诸恶业　　当堕彼狱中
　唯愿善知识　　听说罪恶因
　我以贪爱心　　造宅甚雄壮
　雕镂诸栋梁　　藻饰极严丽
　复置妙园林　　广列台榭等
　池沼花果树　　一一皆圆满
　库藏积珍财　　莫能知算数
　又于闲厩中　　广收诸畜产
　象马牛羊等　　其数无有量
　妻子及妾媵　　内外诸眷属
　奴婢与妓人　　其数亦无量
　常令昼夜中　　动作众歌舞
　但纵己之乐　　不念佗人苦
　自恃大富贵　　作种种庄严
　香汤沐浴已　　仍以妙香涂
　龙脑白栴檀　　郁金麝香等
　涂已甚香洁　　首戴七宝冠
　臂钏及指镮　　皆用妙珍宝
　以上妙真珠　　贯之为璎珞
　最上紫磨金　　严饰作耳珰
　柔软善适意　　苏摩那瞻卜
　及诸异香者　　结以为花鬘
　复着美好衣　　谓上妙细㲲
　鲜白甚清洁　　更以妙香薰
　饮食最上味　　甘脆颇香美
　所供皆如意　　暂无饥渴时
　地敷好茵褥　　履践以游行
　左右拥从者　　胜彼神仙人
　如是广严饰　　唯奉养其身
　保护谓常安　　不生灭坏想
　富乐既具足　　余复无所思
　但恣染欲心　　造作不善业
　眼贪妙色境　　耳乐适悦音
　鼻舌身意中　　无不顺情欲
　我尝于一时　　复欲纵畋猎
　出乘大白象　　从以七宝马
　侍卫若狞神　　见者皆怖慑
　以弹落飞鸟　　利箭射奔鹿
　猛兽若当前　　力士断其命
　但取诸血肉　　令众共啖食
　恶报唯自受　　谁是能代者
　一朝病缘至　　肢体不相随
　四大或增损　　脉息亦衰微
　饮食不得下　　寝卧不能宁
　良医施妙药　　功效亦唐捐
　父母及亲友　　悲痛颇缠心
　拔发空垂泪　　终无救济术
　我若命终已　　弃在尸陀林
　鸟兽及诸虫　　啖食稍充足
　形骸与神识　　现在悉空无
　唯先所造业　　当来受果报
　善法如良药　　能治贪恚痴
　贪等既不生　　无因造诸恶
　我实无福慧　　虚妄受人身
　佛宣方便门　　施戒忍辱行
　我自不能修　　闻亦不随喜
　障善法因缘　　何时当解脱
　唯佛大慈悲　　能救众生苦
　戒法真实门　　登者获大利
　如我所造业　　深自生追悔
　今对善知识　　是故如实说

　　佛说大乘僧伽吒法义经卷第六
金藏第 114 册 No. 1510 佛说大乘僧伽吒法义经


　　佛说大乘僧伽吒法义经卷第七　雁

　　西天译经三藏明因妙善普济法师赐紫沙门臣金揔持等奉　诏译

　　尔时月轮种如来为诸年少众生说往昔善友化导因缘已复告药王军菩萨摩诃萨言药王军是诸苦恼众生临命终时以恶业故受斯苦报虽有父母妻子眷属内外亲识不能救护若无善种何由解脱尔时世尊复说偈言。

　若作诸恶业　　堕大地狱中
　长时受极苦　　无有暂息时
　常吞热䥫丸　　猛焰然其身
　或灌洋铜汁　　上下皆燋烂
　地狱大苦处　　曾无快乐时
　若无善方便　　何由得解脱
　常亲近善友　　听闻微妙法
　初习布施行　　内外一切财
　随彼所应求　　清净故施与
　坚持具足戒　　无令有缺犯
　佗来逼恼时　　安忍勿施报
　日夜常䇿励　　莫为懈怠欺
　观察圣谛心　　湛然如止水
　发生慧灯明　　灭除诸暗冥
　满足众善法　　解脱见诸佛
　心行菩提道　　慈爱于世间
　救度诸众生　　增长成佛种
　皆令得解脱　　速成无上慧

　　尔时药王军菩萨摩诃萨与五百大菩萨摩诃萨众各各运大神力从座而起涌身于虚空中现大威仪从容详序缓步而行其心决定安固大乘游戏三昧现诸神变或现猛虎示以威雄或现师子自在无畏或现象王有大势力住法山顶高出群峰无与等者身放光明极大炽盛百千酤胝日月光明不可譬喻是诸菩萨放此光明行于日月之前年少众生见是事已白彼佛言世尊何因缘故是诸菩萨现是稀有之相放大光明行于日月之前佛言善男子汝今见是事邪年少众生白佛言世尊唯然已见佛言善男子是诸菩萨各以自在神通之力现大光明遍照世间常说妙法化诸众生欲令一切众生皆得利益安乐若诸人天亦能行此妙行亦得如是神通变化及大光明能行日月之前尔时药王军菩萨等从空中下前诣佛所问讯世尊世尊告言药王军汝等见是三千大千世界六种震动不药王军菩萨白佛言世尊唯然已见然今我等不能了知何因何缘有此震动况今我等亦有少疑欲问世尊愿佛慈悲听我所问开示演说彼佛告言善男子汝有所疑恣汝为问或过去或现在或未来等事我当一一为汝分别解说药王军菩萨白佛言世尊且今此会中有八万四千天子而来集会八万四千酤胝菩萨众亦来集会一万二千酤胝龙王亦来集会复有一万八千神王二十五千酤胝饿鬼毗舍遮等俱来集会其数甚多何因缘故而共来集欲何所作佛言善男子汝今谛听当知此诸大众俱来集会皆是于此乐欲听闻佛所说法即于今日有得闻佛深妙法音正慧开觉于烦恼缚即得解脱者或有得闻如来妙唱离生老病死种种诸苦住安乐法者或有即今获大善利出苦轮回安住十地住十地已得证如来清净涅槃于诸苦恼永得解脱消伏魔冤证真妙觉者药王军菩萨复白佛言世尊大地六种震动复是何等瑞相佛告药王军汝今审谛观察云何震动药王军菩萨复观察已白佛言世尊我已观察见是四方及诸方所有二十酤胝众生忽然生于此间复有下方二十酤胝众生从地涌出生于此间上方有二十五酤胝众生来生此间由是大地六种震动不知此等是何瑞相佛告药王军且待须㬰汝自了知于时年少众生见是六十五酤胝众生忽然来生此间白佛言世尊云何此中忽生如是众生佛复告言善男子此等众生皆是汝之徒侣来生此间年少众生白佛言世尊此等众生来生此间亦有死不佛告年少众生一切众生悉皆有死此亦有死时诸年少众生合掌向佛顶礼佛足白言世尊我等今者更不能忍受如是生死流转愿速解脱佛告年少众生汝等能起大精进不年少众生白佛言世尊我等今者亲睹如来金色之身得闻如来甘露妙法见诸菩萨摩诃萨等现大神通诸声闻众无量天人集会听法愿自精进勤修圣道不能忍受生死流转时诸年少众生又复绕佛三币偏袒右肩殷勤恭敬礼世尊足重白佛言世尊我等众生众苦所集甚大热恼于生死重檐极大怖畏何由解脱唯愿世尊摄受我等一切众生施令无畏得安隐住广演妙法令诸无智众生开正慧眼热恼众生心得清凉世世所生与如来俱。

　　尔时药王军菩萨摩诃萨语彼年少众生言善男子汝等今者欲得听闻佛所说法入深义味邪汝等先当饮食饱足然后可听如是妙法得诸义味药王军菩萨为诸年少众生而说偈言。

　汝欲闻正法　　当假饮食资
　食饱力无畏　　得真妙法味

　　尔时年少众生语药王军菩萨言贤者长老我不识汝汝为是谁名字何等我今观汝色相具足威仪闲雅诸根寂静远离怖畏七宝严身如功德聚云何于今发此语言教我饮食然后听法尔时年少众生复说偈言。

　惟贤者长老　　善调伏诸根
　必有大名称　　一切皆爱乐
　已圆满善法　　无不证知者
　云何教我言　　饮食资身命
　如我所知见　　饮食为过因
　食已于腹中　　成种种杂秽
　设复增色相　　恶法亦随生
　当于恶道中　　常受大怖畏
　众生造罪业　　皆从饮食生
　饮食为因缘　　滋生种种欲
　营求大田园　　舍宅楼阁等
　真珠宝璎珞　　殊妙严身具
　象马及车乘　　奴婢亦无数
　如是大富贵　　我实不爱乐
　富贵不长久　　皆是无常法
　假使四大洲　　为彼转轮王
　七宝皆圆满　　具足有千子
　轮王大富贵　　我亦不爱乐
　虽有世神通　　终归如是处
　四王忉利天　　夜摩及兜率
　化乐佗变化　　摩啰大天王
　光洁有神用　　自在力庄严
　欲天大福乐　　我亦不爱乐
　五衰相现时　　亦是无常法
　初定中间禅　　乃至色究竟
　无色无别处　　非想非非想
　修定以猒欣　　随应离世缚
　虽有大福寿　　我亦不爱乐
　极经八万劫　　终是无常法
　谛听大尊者　　我等所知见
　唯有佛如来　　真是归依处
　佛如日月光　　普照诸冥闇
　轮回三有苦　　断灭令不生
　为诸群生类　　宣说微妙法
　令住不退转　　证于无上道
　故我嗜佛法　　甚于饮与食
　尊者虽怜愍　　殊非我本意

　　尔时年少众生重复恭敬药王军菩萨摩诃萨已而告之言尊者大士汝名何等我愿得闻唯愿慈悲示我令知尔时年少众生而说偈言。

　善哉大尊者　　具足慈悲行
　众生皆乐见　　故我恭敬礼
　汝名字何等　　惟愿为我说
　若得闻随喜　　顶戴常受持

　　尔时药王军菩萨摩诃萨语年少众生言汝等今者欲闻我名当自观察合掌审听药王军菩萨而说偈言。

　汝欲闻我名　　我名不可得
　汝欲须知者　　如空中捕影

　　时年少众生一心顶礼药王军菩萨白言尊者尊者名字功德微妙秘密甚深惟愿尊者怜愍我故表示令知。

　　尔时年少众生重说偈言。

　我观一切法　　名字悉空无
　愿示生死人　　甚深微妙义

　　尔时药王军菩萨为诸年少众生表宣名字而说偈言。

　年少汝谛听　　我今说自名
　应生清净心　　当获大法利
　我以众生类　　种种病所缠
　善巧处妙方　　广施救济法
　药美如甘露　　袪病速如神
　由此立假名　　名为药王军
　贪欲病最大　　恼害世众生
　此病为因缘　　滋生诸苦恼
　授以无常药　　袪病速如神
　由此立假名　　名为药王军
　瞋病热如火　　焚烧寂静心
　忿恨恼恚害　　展转互相生
　授以慈悲药　　袪病速如神
　由此立假名　　名为药王军
　愚痴病可怖　　覆没智慧心
　流转恶趣中　　不得闻正法
　授以方便药　　袪病速如神
　由此立假名　　名为药王军
　由斯三种病　　展转诸病生
　已经无数劫　　未遇解脱因
　诸佛出于世　　是为天人师
　慈念诸众生　　如亲爱己子
　现大神通力　　广开正法门
　愚痴颠倒者　　迷谬不能入
　我以方便力　　随佛出世间
　观察病本因　　处料救济法
　应病授良药　　服者得痊除
　年少汝应识　　我名药王军

　　尔时年少众生闻是药王军菩萨说自名已欢喜踊跃得未曾有即起合掌瞻仰顶礼而伸赞叹复说偈言。

　菩萨药王军　　救世大悲者
　精进利群生　　长时无懈倦
　念彼轮回苦　　速若救头然
　我以志诚心　　稽首归命礼

　　尔时药王军菩萨摩诃萨告彼年少众生言善男子我娑婆世界有佛世尊名释迦牟尼如来应供正遍知明行足善逝世间解无上士调御丈夫天人师佛世尊能以大慧教菩萨法摄化众生汝等应往亲近礼拜令汝速闻无上妙法药王军菩萨为诸年少众生而说偈言。

　年少汝当知　　佛德无有上
　世间出世间　　福智皆圆满
　具相三十二　　八十随形好
　常以大智悲　　救度诸含识
　神通力无畏　　高显若须弥
　智慧不可穷　　渊深如大海
　善巧设方便　　随顺化众生
　瞻礼归依者　　皆得安乐果

　　尔时年少众生复白药王军菩萨言仁者慈悲怜愍我故授我法药令我饮服解脱众苦得安乐住然今我等不见释迦如来三十二相八十种好云何得度药王军菩萨语年少众生言汝观上方有何等相诸人闻已即观上方见三千台从空而下七宝庄严宝珠罗网以覆其上出众妙香光明艳赫年少众生问药王军菩萨言仁者此诸宝台微妙花座是何等相药王军言此是汝等所坐之座若坐此座速至佛所瞻礼如来则能疾得甘露妙法年少众生白言仁者我等不知如来所住之处亦不知彼所行之路当诣何方礼觐如来药王军菩萨言善男子如来尊德如须弥山如来智慧深如大海不希供养不乐礼敬虽有恶魔来侵不共诤论若能归依佛者则得不入死门得法总持门十方诸大菩萨欲见如来以自智力种种观察尚不能见况汝等邪善男子如来如空中尘无有住处汝等若能以清净心勿有希愿但行礼拜即见如来尔时年少众生受教升座适坐华座即见如来身真金色如大金山三十二相八十随好以自庄严威德特尊众善具足在大众中坐大莲华宝师子座是诸年少众生欢喜踊跃即起合掌一心顶礼瞻仰尊颜目不暂舍。

　　尔时世尊出迦陵频伽之音赞言童子善哉善哉汝等能以清净智愿勇猛精进来此娑婆世界礼拜亲近我释迦牟尼世尊应正等觉。

　　尔时世尊熙怡微笑从其面门出八万四千种种色光所谓青黄赤白红紫缥色颇胝迦色遍照三千大千世界上至阿迦尼吒天下及诸恶地狱遇斯光照众生皆获一切利益安乐其光照已还至佛所绕佛七币从佛顶入。

　　尔时药王军菩萨从座而起合掌向佛白言世尊如来所为甚深稀有必无虚设今日微笑笑必有因惟愿慈悲为我开说佛告药王军汝今能于大众之中作大师子吼问于如来如此稀有微妙大事汝今谛听为汝解说善男子汝今见此三千七宝大华座不药王军言唯然已见佛言善男子今此华座是诸年少众生得坐此座即获圆满一切善根证得一切善法乐住登于十地乃至当得阿耨多罗三藐三菩提建大法幢击大法鼓无量天人闻是法已悉获利益无量地狱众生仗是法力解脱苦报得安乐处是时会中有九十酤胝诸老众生得须陀洹果佛告药王军汝且观是四方上下诸大菩萨。

　　尔时药王军菩萨即观四方见东方界五十酤胝殑伽沙菩萨而来向此南方界六十酤胝殑伽沙菩萨而来向此西方界七十酤胝殑伽沙菩萨而来向此北方界八十酤胝殑伽沙菩萨而来向此下方界九十酤胝殑伽沙菩萨而来向此上方界百酤胝殑伽沙菩萨而来向此是诸大菩萨众到此会中恭敬供养欢喜赞叹头面礼世尊足绕佛三币各住一面药王军菩萨白佛言世尊我今见是四方上下诸大菩萨来此会中今虚空中忽然见有黑色黄色种种相现复是何缘愿佛开说佛告药王军此是恶魔及诸眷属欲来至此为诸年少众生受是位故欲作障难破坏是事故来至此药王军汝适见是四方上下无数诸大菩萨种种色相种种形貌种种威力者故来拥护年少众生令其恶魔及诸眷属无能得便是恶魔众亦皆随喜惭愧而退佛说是经已一切勇猛菩萨药王军菩萨诸大菩萨等一切老众生年少众生与无量天人龙神一切大众皆大欢喜信受奉行礼佛而退。

　　佛说大乘僧伽吒法义经卷第七
