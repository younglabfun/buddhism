汉译南传大藏经第 28 册 No. 0016 长老尼偈经


　　长老尼偈经

归命彼世尊　　　　　应供等正觉

　　　　一偈集

　　一

“快眠长老尼，布片作法衣，汝既萎贪欲，如锅中枯菜。”

　　名不详一长老比丘尼唱如是偈。

　　二

佛陀：“解脱尼！如牛脱诸轭，罗睺捕捉月，由彼得解脱，内心无负欠，食世信施食。”

　　如是世尊呼解脱式叉摩那，教以常念此偈。

　　三

“芬那成满尼！成就诸种法，如十五夜月，以此圆满智，打碎痴闇块。”

　　［右］成满尼。

　　四

“帝须尼！修习戒定慧，诸轭勿缚汝，已脱一切轭，无漏身处世。”

　　［右］帝须尼。

　　五

“帝须尼！专注诸种法，刹那勿空过，刹那空过者，有堕地狱忧。”

　　［右］另一帝须尼。

　　六

“帝罗坚固尼！修习触寂灭，制邪想为乐，安稳成涅槃。”

　　［右］坚固尼。

　　七

“坚固比丘尼！依行坚固法，习练健诸根，击败魔王军，持有最后身。”

　　［右］其他坚固尼。

　　八

“密陀（友尼）！依信心出家，交善友为乐，履修诸善法，安稳成涅槃。”

　　［右］尼友。

　　九

“婆都罗（贤尼）！依信心出家，以贤善为乐，履修诸善法，安稳成涅槃。”

　　［右］贤尼。

　　一〇

“乌婆娑摩（寂静尼）！于死王领域，脱难渡瀑流，并败魔王军，持得最后身。”

　　［右］寂静尼。

　　一一

“善巧我善脱，脱去三曲物，臼杵与曲夫，是为三种曲，脱除生与老，除去生有本。”

　　［右］解脱尼。

　　一二

“欲达最上果，起志极事（涅槃）心，彼心不系欲，被称上流人。”

　　［右］达摩地因那（法施尼）。

　　一三

“力行无悔，行佛之教，疾速洗脚，坐于一方。”

　　［右］毗舍佉尼。

　　一四

“见十八界苦，勿以再受生，断汝生有欲，寂静而游行。”

　　［右］须摩那（善意尼）。

　　一五

“摄身并摄语，更又须摄心，拔除渴爱根，清凉得安靖。”

　　［右］郁多罗尼。

　　一六

“老牟尼！汝快眠，布片法衣着，汝之贪欲熄，清凉得安靖。”

　　［右］老年出家之善意尼。

　　一七

“力衰凭杖拖钵行，四肢战栗倒地上，见此肉身有患难，尔时我心得解脱。”

　　［右］达摩尼。

　　一八

“舍家我出家，舍儿与畜类，贪欲与瞋恚，无明总断舍，共拔渴爱根，寂静得安靖。”

　　［右］僧伽尼。

　　二偈集

　　一九

“难陀尼！抱病污且腐，观此合成身，置心于一处，以住于定念，观此不净想。

　　二〇

观无想，除憍慢心，由除憍慢心，寂静而游方。”

　　如是世尊教难陀式叉摩那常诵此偈。

　　二一

“此等七菩提，成就涅槃道，我应总修习，如佛之所示。

　　二二

我既见世尊，最后合成身，生死轮回断，我不再受生。”

　　（右）禅头尼。

　　二三

“善脱尼！善脱尼脱杵，不为打谷业，我夫作伞者，无有惭耻心，我釜时常空。

　　二四

我断贪瞋时，我行来树下，我言实快乐，安息静禅思。”

　　（右）名不详之一长老比丘尼。

　　二五

“我之卖身钱，其高价等及迦尸全国民，得到如此价，有价中无价。

　　二六

我于色相，起厌恶情，厌恶离欲，不更生死，不经轮回，证三种明，成就佛教。”

　　（右）阿达迦尸（半迦尸尼）。

　　二七

“我身病且瘦，体力至微弱，凭杖我登山。

　　二八

脱下僧伽梨，铁钵伏于地，支身依磐石，得碎痴闇块。”

　　（右）支陀（心尼）。

　　二九

“年迈我力弱，纵然身痛苦，凭杖登山行。

　　三〇

脱下僧伽梨，铁钵伏于地，坐于磐石上，我心得解脱，得达三种明，成就佛之教。”

　　（右）麦提迦（慈尼）。

　　三一

“白分又黑分，十四十五日，八日神变月，具足八支分，谨守布萨行，愿生天众间。

　　三二

剃头着僧衣，一日只一食，不愿生天众，已除胸苦闷。”

　　（右）密陀（友尼）。

　　三三

“我母！由足裹以上，由头顶以下，笃观此一身，不净且污臭。

　　三四

如斯以过日，除去诸贪欲，断除诸热恼，清凉得安靖。”

　　（右）阿巴耶玛陀（无畏母）尼。

　　三五

“无畏尼！凡夫执此身，脆弱不坚实，正知与正念，我将抛此身。

　　三六

我心悦精勤，由多苦法脱，渴爱果灭尽，成就佛之教。”

　　（右）阿婆耶（无畏）长老尼。

　　三七

“四次又五次，我脱精舍出，心不得安息，心不得统御。

　　三八

我于第八夜，除尽诸渴爱，喜悦为精勤，由多苦法脱，渴爱果灭尽，成就佛之教。”

　　（右）奢摩尼。

　　三偈集

　　三九

“出家二十五年间，我心未曾得和平，心之安息不得知，我心未能得统御。

　　四〇～四一

我忆胜者教，心中怀不安，今由苦法脱，渴爱果灭尽，成就佛之道，由渴爱枯尽，今为第七夜。”

　　（右）其他之奢摩尼。

　　四二

“四次又五次，我脱精舍出，心不得安息，心不得统御。

　　四三

我是信仰比丘尼，我赴彼前受教益，彼为我说五蕴法，十二处与十八界。

　　四四

我如受尼教，闻法我喜乐，浸润七日间，一度盘足坐，打碎痴闇块，八日我起坐。”

　　（右）乌达摩尼。

　　四五～四六

“七菩提分，成涅槃道，总如佛说，修习佛道，任望得此，空与无相，为佛生女，常乐涅槃。

　　四七

天界与人界，诸欲总断尽，生死绝轮回，今不再受生。”

　　（右）其他之乌达摩尼。

　　四八

“灵鹫山之上，日中为休息，我去河岸边，见象出水浴。

　　四九

人来取钩，欲钩象脚，象伸其脚，人骑其上。

　　五〇

不驯者驯，如人之意，依此入林，心住于定。”

　　（右）檀多尼。

　　五一

“乌毗利，汝唤‘智瓦’女，汝于林中泣，我今且问汝，汝自应须知，同名智瓦者，八万四千人，墓所被荼毗，汝悼彼等谁？”

　　五二～五三

“我心沉忧虑，为除女儿忧，拔除难见箭，贮立我胸中。我今拔取箭，无欲身安靖，我向牟尼尊，归依佛法僧。”

　　（右）乌毗利尼。

　　五四

“王舍城中人，何为必悲伤，如食蜜止之，彼闻白净尼，宣说佛之教，何以无人听。

　　五五

有智慧之人，阻难得甘露，恰如路行人，欲得云之水。

　　五六

彼说白净法，离欲得安定，并败魔王军，持得最后身。”

　　（右）白净尼。

　　五七

“不出离世，独处何益？徒享欲乐，勿至后悔。

　　五八

诸欲如刀柱，诸蕴断头台，汝呼为欲乐，今不为我喜。

　　五九

喜悦随处排，打碎痴闇块，波旬！如是汝当知，恶者！汝为我所败。”

　　（右）世罗尼。

　　六〇

“世间唯诸仙，通得难解理，妇智二指量，不能达此理。

　　六一

内心得安住，智慧现前时，善观照法者，妇女又何关？

　　六二

喜悦随处排，打碎痴闇块，波旬！如是汝当知，恶者！汝为我所败。”

　　（右）苏摩尼。

　　四偈集

　　六三

“佛子嗣续者，迦叶心安住，彼知宿世居，天上与地狱。

　　六四

牟尼生死达灭尽，所作已办得上智，依此而得有三明，彼为三明婆罗门。

　　六五

跋提迦比罗尼尊，退死同等有三明，战败魔王及眷属，彼已持得最后身。

　　六六

见世有患难，我等同出家，漏尽得统御，清凉且安靖。”

　　（右）跋提迦比罗尼。

　　五偈集

　　六七～六八

“我自出家来，二十五年间，一弹指间亦，不得心和平、心不得安息，充满诸贪欲，展腕空泣叫，我来入精舍。

　　六九

信仰比丘尼，我亲赴其处，彼为我说法，五蕴十二处，十八界之法，使我得解脱。

　　七〇

闻彼尼佛法，入于一面坐，我知宿世居，已得净天眼。

　　七一

智慧知他心，耳界已清净，已证得神足，诸漏达灭尽，证此六神通，是佛教之果。”

　　（右）名不详之一比丘尼。

　　七二

“我执着美貌，运誉使目眩，我恃己年少，眼下视他人。

　　七三

愚人语粗野，且以巧装饰，娼家门前立，张网如猎夫。

　　七四

秘密露多饰，故意使人见，嘲弄数多人，样样行幻术。

　　七五

我今已剃头，衣被僧伽梨，托钵出巡回，树下得无寻。

　　七六

天界与人界，诸轭总共断，诸漏此已尽，清凉得安静。”

　　（右）游女毗摩罗（无垢尼）。

　　七七

“思惟不正，欲贪所恼，心地散乱，所思不成。

　　七八

安乐想所牵，贪欲心所虏，烦恼皆充满，不得心平静。

　　七九

皮肤黄瘦色又丑，到处徘徊七年间，我为烦恼苦之甚，昼夜不能得安乐。

　　八〇

取绳入森林，不再行俗事，此处我缢首，对我为相宜。

　　八一

将绳挂树枝，造一坚吊索，投首入索中，尔时心解脱。”

　　（右）耆婆（狮子尼）。

　　八二

“难陀尼！抱病污且腐，见此合成身，置心于一处，使心住定念，观身不净想。

　　八三

此身如彼身，彼亦同于此，呼吸腐恶臭，凡愚以为喜。

　　八四

昼夜不倦，观察此身，依己智慧，见生厌恶。

　　八五

我以精勤，正念访调，此身内外，如实见尽。

　　八六

由此我厌身，内心亦离欲，精勤无系缚，寂静得平安。”

　　（右）难陀尼。

　　八七

“我拜火神，日月诸天，我赴河岸，入于水中。

　　八八

固执禁戒，我头半剃，地上卧床，昼夜不食。

　　八九

我喜装饰，水浴按摩，欲贪所累，爱宠此身。

　　九〇

我起信心，出家得度，见如实身，欲贪断尽。

　　九一

一切生有断，欲念愿望断，一总解缠缚，内心达安静。”

　　（右）难陀郁陀罗长老尼。

　　九二

“以信心出家，去家无家身，利得欲尊敬，到处为徘徊。

　　九三

舍最上利益，我走卑下利，为烦恼所虏，不乐沙门道。

　　九四

我坐精舍中，心中生不安，为渴爱所缚，不断踏邪道。

　　九五

我之寿命短，老病亦此害，不应时懒惰，不久此身坏。

　　九六

如实为观察，诸蕴之起灭，我心得解脱，了行佛之教。”

　　（右）密陀迦利尼。

　　九七

“我续住在家，闻比丘说法，得见离尘法，涅槃不灭道。

　　九八

儿女财谷，一切舍去，剃发得度，为无家身。

　　九九

式叉摩那，履修直道，破贪瞋欲，并弃烦恼。

　　一〇〇

受具足戒，成比丘尼，忆起前世，我净天眼，能除垢秽，善为修练。

　　一〇一

诸行败坏质，无我因缘生，弃除诸烦恼，清凉得安靖。”

　　（右）奢拘梨尼。

　　一〇二

“合成之色身，我产十人儿，力弱我老朽，比丘尼前行。

　　一〇三

尼为我说法，五蕴十二处，更说十八界，闻法我出家。

　　一〇四

式叉摩那行，我得净天眼，我知宿世住，如前自住处。

　　一〇五

置心于一处，以住于善定，而观无相念，即时得解脱，安靖无取着。

　　一〇六

知悉此五蕴，断欲知根本，我体生坚固，无有欲念者，我不再受生。”

　　（右）输那尼。

　　一〇七

“我昔曾断发，身唯着一衣，依垢秽徘徊，无过思有过，有过见无过。

　　一〇八

灵鹫山之上，日中休息还，见离垢秽佛，比丘众随侍。

　　一〇九

我为跪拜礼，合掌至真前，世尊向我说：‘善来、跋提’，为我授具戒。

　　一一〇

鸯伽摩揭陀，跋耆与迦尸，以及拘萨罗，往来之惯所，十有五年间，我不负所托，我食诸信施，精勤修佛道。

　　一一一

脱出诸结节，法衣施跋提，智慧优婆塞，多积诸善业。”

　　（右）原尼乾子之徒跋提尼。

　　一一二

“以锹耕田，地上种植，养育妻子，青年得财。

　　一一三

我严持戒法，力行佛教者，无怠无调戏，何未证涅槃？

　　一一四

洗脚水映姿，水落低处流，依此调心定，如调善良马。

　　一一五

尔后携灯火，我入精舍内，举灯见卧具，坐于卧床上。

　　一一六

我复取针，拨下灯心，灯火熄灭，我心解脱。”

　　（右）波罗遮那尼。

　　一一七

“男子取杵，舂打谷物，养育妻子，以贮财富。

　　一一八

行佛之教，行之不悔，速速洗脚，坐于一方，心得安息，力佛教行。

　　一一九

彼等闻波罗遮那，说此教语，洗脚已而，坐于一面，心得安息，力行佛教。

　　一二〇

夜之初分，忆宿世生，夜之中分，得净天眼，夜之后分，碎痴闇块。

　　一二一

起座礼（长老尼）足下，我行汝所教，如三十诸天，敬拜天帝释，敬尼以渡时，无漏达三明。”

　　（右）此等三十人长老尼于波罗遮那尼前述其所知。

　　一二二

“我先贫无夫，无儿亦无女，无友亦无亲，亦不得衣食。

　　一二三

我携钵与杖，沿家为乞食，徘徊七年间，为寒热所恼。

　　一二四

我见比丘尼，乞食得饮食，近前为礼曰，愿度我出家。

　　一二五

波罗遮那尼，彼垂大慈悲，教我使得度，励行最上道。

　　一二六

我闻彼之语，随诫力修成，大姊教不空，无漏得三明。”

　　（右）旃陀（月尼）。

　　六偈集

　　一二七

“来者去者，汝不知道，由何处来，吾子！悲泣。

　　一二八

来而又去，不知此道，勿为此忧，此是生法。

　　一二九

不愿彼处来，不许此处去，由何处而来，少时住后去。

　　一三〇

此处一形去，彼处他形来，生死人间态，一总往轮回，去时如来时，更有何悲哀。

　　一三一

难见刺胸，箭我以拔，见子沉忧，我为拂忧。

　　一三二

今日我拔箭，安靖无欲爱，归命佛法僧，归命大牟尼。”

　　（右）波罗遮那尼弟子五百尼。

　　一三三

“我为子忧闷，心狂思想乱，裸身披乱发，到处我徘徊。

　　一三四

尘冢与墓所，街路与大道，徘徊三年间，饥渴所烦恼。

　　一三五

偶见善逝佛，来至弥絺罗，为调不调者，无畏正觉者。

　　一三六

我得平常心，我礼拜着座，瞿昙垂慈念，为我说佛法。

　　一三七

闻法我得度，我为无家身，随励师之语，安稳证涅槃。

　　一三八

舍断一切忧，此处应完成，应知一切忧，依因以生本。”

　　（右）婆斯搋尼。

　　一三九

“年少汝姿美，我亦为少壮，来，忏摩！我等娱五乐。”

　　一四〇

“持病易破碎，为此腐臭身，而是为恼累，我根绝欲爱。

　　一四一

诸欲如刃柱，诸蕴断头台，汝呼为欲乐，今不为我喜。

　　一四二

喜悦随处弃，打碎痴闇块，波旬！如是汝当知，恶者！汝为我所败。

　　一四三

崇拜诸星宿，森林祭火天，如实愚无知，不净思为净，误也。

　　一四四

我礼正觉者，人中最上者，我随师之教，脱一切苦恼。”

　　（右）忏摩尼。

　　一四五

“着饰着善衣，涂香悬华鬘，覆身以璎珞，婢女群环侍。

　　一四六

饮食携不少，硬食与软食，由家出外去，入来游园中。

　　一四七

其处戏乐后，续行还己家，行入妙树多，安阇那林舍。

　　一四八

彼处见［世界］光佛，近前而礼拜，有眼者垂慈，为我说佛法。

　　一四九

闻大仙说法，我得悟真理，即处离尘法，得触甘露道。

　　一五〇

得度了正法，我为无家身，得达三种明，佛之教不空。”

　　（右）须奢陀（善生尼）。

　　一五一

“我之家世高，宝多又丰财，摩伽长者女，眉目我形好。

　　一五二、一五三

王子等愿望，长者子等求，［彼等并修书］，送交我父云：‘阿奴波摩女与我，此女阿奴波摩，八倍之重金，珠宝我与汝’。

　　一五四

我见世界主，无上正觉者，我礼佛之足，而退坐一面。

　　一五五

瞿昙垂慈悲，为我说诸法，其着原座时，我得第三（不还）果。

　　一五六

断发我得度，成为无家身，由渴爱枯尽，今日第七日。”

　　（右）阿奴波摩尼。

　　一五七

“佛于所有生类中，觉者勇者最上者，我与数多诸人人，脱除苦恼齐归命。

　　一五八

知悉诸苦恼，调竭渴爱因，修圣八支道，无漏证寂灭。

　　一五九

昔日为母子，亦或为父兄，或为我祖母，如实我不知，不见安住地，以故入轮回。

　　一六〇

我今见世尊，此我最后身，生生断轮回，今我不再生。

　　一六一

发愤努力且专心，常行勇猛为精进，见此和合佛弟子，勤向诸佛为礼拜。

　　一六二

摩耶夫人生瞿昙，实为众生得利益，世间病死所击者，排除五蕴得自在。”

　　（右）摩诃波阇波提瞿昙弥。

　　一六三

“笈多！汝为解脱益，弃儿而出家，利益日增长，心勿为所囚。

　　一六四

有情为心欺，魔王国土乐，此无智慧者，多生经轮回。

　　一六五

欲爱与瞋恚，身见戒禁取，第五为疑惑。

　　一六六

出家比丘尼，弃此五种见，五种下分结，不再来此处。

　　一六七

贪慢无明除，结缚掉举破，汝之苦恼尽。

　　一六八

排除生死轮，应知须转生，离去现生欲，安静为游方。”

　　（右）笈多尼。

　　一六九

“四次及五次，我从精舍出，心不得安息，心不得统御。

　　一七〇

我近忏摩尼，恭问解脱道，尼为我说法，五蕴十二处，乃至十八界。

　　一七一

并说四圣谛，五根与五力，七支八支道，得最上利益。

　　一七二

我闻尼之语，力行其教导，于夜之初分，我得忆前生。

　　一七三

于夜之中分，我得净天眼，于夜之后分，得碎痴闇块。

　　一七四

包身以喜乐，我为盘足住，殆至第七日，痴闇块已碎，于是伸两足，我由定中出。”

　　（右）毗兰耶尼。

　　七偈集

　　一七五

［波罗遮那尼曰：］“男子取杵，舂打谷物，男子养妻，以贮财富。

　　一七六

力行不悔，勤佛之教，疾速洗脚，坐于一面。

　　一七七

心安一境，坐据禅定，不为自己，乃为他人，观察诸行。”

　　一七八

［郁多罗尼：］“波罗遮那尼，我闻彼语教，疾速我洗脚，一面坐近前。

　　一七九

于夜之初分，我得忆前生，于夜之中分，我得净天眼。

　　一八〇

于夜之后分，我碎痴闇块，如此得三明，达成汝之教。

　　一八一

三十诸天之克战，犹如敬畏帝释天，敬汝唯是时光过，我为三明无漏人。”

　　（右）郁多罗尼。

　　一八二

［尼：］“比丘尼众，习练诸根，树立正念，息灭诸行，心得安静，安乐涅槃”。

　　一八三

［魔：］“剃头汝奉谁，见如沙门尼，非喜外道教，何故你愚人，在此迷惑耶？”

　　一八四

［尼：］“佛教外之教，多为据邪见，彼等不知法，亦不为法巧。

　　一八五

释迦族出生，是佛无比伦，佛为我等说，超越诸见法。

　　一八六

苦与苦之生，苦与苦超越，达苦之息灭，八支有尊道。

　　一八七

我闻佛之语，喜教过时光，达得三明智，成就佛之教。

　　一八八

断一切喜悦，打碎痴闇块，波旬！如是汝当知，安达迦破坏者，汝为我所败。”

　　（右）遮罗尼。

　　一八九

［尼：］“正念有正眼，习练汝诸根，比丘尼上尊，踏行安静道（涅槃）。”

　　一九〇

［魔：］“何故汝不喜，生者享诸欲，欲乐须享受，勿至生后悔。”

　　一九一

［尼：］“生者必有死，切断手与足，被缚杀之惨，生者活受苦。

　　一九二

释迦族之生，无战败佛在，此尊为我说，生起超脱法。

　　一九三

苦与苦之生，苦与苦超越，达苦之息灭，八支为尊道。

　　一九四

我闻佛之语，喜教过时光，达得三明智，成就佛之教。

　　一九五

断一切喜悦，打碎痴闇块，波旬！如是汝当知，汝为我所败。”

　　（右）优波遮罗尼。

　　八偈集

　　一九六

“具戒比丘尼，善摄己诸根，无过滋味丰，成就安静道。”

　　一九七

［魔曰：］“忉利天与夜摩天，兜率诸天化乐天，他化自在诸天众，汝曾住在此诸天，此等诸天据汝心。”

　　一九八～一九九

［尼：］“忉利天与夜摩天，兜率诸天化乐天，他化自在诸天众，彼等由生而转生，常以己身为尊重，流浪生死难超身。

　　二〇〇

世总如放火，世总扩燃烧，世总举烦焰，世总为震憾。

　　二〇一

圣贤之士，踏行正法，不被震撼，无与伦比，佛说此教，我心欢喜。

　　二〇二

我等闻佛语，喜教过时光，达得三明智，成就佛之教。

　　二〇三

断一切喜悦，打碎痴闇块，波旬！如是汝当知，汝被我所败。”

　　（右）尸罗婆遮罗尼。

　　九偈集

　　二〇四

［母曰：］“瓦达！汝已出家，勿有爱着。吾子！勿再再有，勿受苦恼。

　　五〇五

瓦达无欲断疑念，调御达清凉，无漏寂默士，安乐送时光。

　　二〇六

得佛知见，除尽苦恼，诸仙行道，瓦达！汝应修习。”

　　二〇七

［瓦达长老曰：］“我母！汝充满确信，语吾此事由，吾思汝身内，已无爱着耶？”

　　二〇八

［母：］“瓦达！诸迁流之法，有卑高中分，微尘或微量，我均无爱着。

　　二〇九

精勤于禅思，我总漏惑尽，成就三明智，达佛所教果。”

　　二一〇

［长老曰：］“母施大刺针，对我施教法，第一义谛颂，如他慈悲者。

　　二一一

闻母之诫语，我心达安稳，思惟正感激。

　　二一二

专心于正勤，昼夜无懈怠，为母之勉励，最上成安息。”

　　（右）瓦达长老之母。

　　十一偈集

　　二一三

“牟尼示世人，有良友者福，亲近良友者，愚者成贤人。

　　二一四

亲善人者，增长智慧，亲善人者，可免苦恼。

　　二一五

四种之圣谛，苦与苦生起，灭苦八支道，学道必应知。

　　二一六

生为妇女苦，调御丈夫曰，有夫亦为苦，有者生产儿。

　　二一七

弱身自割喉，亦有服毒者，入胎儿杀母，母子两俱亡。

　　二一八

一旦产期近，产妇路上行，见夫死路上，产儿还家中。

　　二一九

有二儿子死，夫亦倒路上，惨苦之妇女，母父兄合葬，火葬堆中烧。

　　二二〇

贫妇！一家归亡灭，汝逢无限苦，汝亦几千次，不断死转生。

　　二二一

汝于墓所中，见儿肉被食，夫死家亡灭，总为人嘲弄，恰于此时中，不死成涅槃。

　　二二二

我有圣八支，修习不死道，成就法涅槃，见不灭法镜。

　　二二三

我折三毒箭，卸去沉重担，应作者已作。”

　　翅舍憍答弥长老尼以解脱之心唱此偈。

　　（右）翅舍憍答弥尼。

　　十二偈集

　　二二四

“我等母与女，共同侍一夫，此事未曾有，身毛皆竖立。

　　二二五

我等母与女，同为一人妻，此事可咒诅，污秽不净欲，臭恶荆棘多。

　　二二六

诸欲见患难，出离坚固人，彼女王舍城，出家身得度。

　　二二七

知宿世所住，得获净天眼，智慧知他心，耳界得清净。

　　二二八、二二九

我得神足智，已达漏尽智，实证六神通，成就佛之教。我以神通力，化成四马车，有荣世间主，我礼佛之足。”

　　二三〇

［魔王：］“一面头戴花，汝独立树下，无有第二人，少妇！汝不恐诱惑。”

　　二三一

［尼：］“百千诱惑者，如是一时来，我一毛不动，魔王汝一人得何为。

　　二三二

此我将消失，或入汝腹中，立于两眉间，我立汝不见。

　　二三三

我心已克服，修得四神足，实证六神通，成就佛之教。

　　二三四

如诸欲刃柱，诸蕴断头台，汝呼之欲乐，此为我不喜。

　　二三五

喜悦随处排，打碎痴闇块，波旬！如是汝当知，恶者！汝被我所败。”

　　（右）乌婆罗万那（莲华色尼）。

　　十六偈集

　　二三六

［尼：］“我为搬水女，寒天常入水，恐为大姊鞭，恐惧其怒语。

　　二三七

婆罗门，汝曾恐惧谁，汝常试入水，手足皆战栗，严寒须堪忍。”

　　二三八

［婆罗门曰：］“尊者芬尼迦！汝行吾善业，汝知阻恶业，而且还问我。

　　二三九

无论老少人，如行邪恶业，彼以水净身，可以脱邪业。”

　　二四〇

［尼曰：］“汝何无智者，汝为无智语，以水能净身，脱去诸邪业，如是之说教。

　　二四一

如是蛙与鱼，总上生天界，又如龙与鳄，游泳池水中。

　　二四二

屠羊者与屠猪者，捕鱼者与猎鹿者，盗贼刑人作恶者，彼等以水虽净身，邪恶之业不得脱。

　　二四三

此等诸水可运去，汝前世所造罪业，则汝福业亦运去，汝成无有罪福身。

　　二四四

婆罗门，汝常恐入水，如此汝勿作，以汝之皮肤，寒威将侵害。”

　　二四五

［婆罗门曰：］“我踏行曲道，尊示我正途，尊者此水净，我施汝衣服。”

　　二四六

［尼曰：］“衣服汝物，我不欲受，若汝恐苦，汝即厌苦。

　　二四七

于公于私，勿作邪业，若作邪业。

　　二四八

汝虽知逃，无脱苦道，若汝恐苦，汝即厌苦。

　　二四九

归依于佛，于法与僧，为汝护戒，为汝利益。”

　　二五〇

［婆罗门曰：］“归依于佛，于法与僧，为我护戒，为我利益。

　　二五一

先为婆罗门亲族，今为真实婆罗门，逮得三明有智慧，为闻经者净行者。”

　　（右）芬尼迦尼。

　　二十偈集

　　二五二

“毛发黑如蜜蜂色，尖端虽以种卷缩，老来犹如麻树皮，真实语者不相违。

　　二五三

我头犹如香匣香，虽以种种花充满，老来发出兔毛臭，真实语者不相违。

　　二五四

茂如树林善植付，栉针样样饰尖端，老来处处秃不见，真实语者不相违。

　　二五五

黑香发束黄金饰，编组发辫甚佳美，老来头部均已秃，真实语者不相违。

　　二五六

我之眉毛画师巧，描绘如画美若弯，老来眉尾皱垂下，真实语者不相违。

　　二五七

我眼犹如摩尼珠，绀色光大有爱媚，老来坏眼闇无光，真实语者不相违。

　　二五八

我年少时鼻柔高，端正垂直美均匀，老来恰如火炙过，真实语者不相违。

　　二五九

我之耳朵善配合，美如腕环色白润，老来皮皱软下垂，真实语者不相违。

　　二六〇

我齿先如芭蕉芽，洁白光润美如见，老来脱落麦黄色，真实语者不相违。

　　二六一

密林之中往来者，甘美声如拘耆罗（杜鹃），老来处处声中断，真实语者不相违。

　　二六二

我颈先时常光磨，光滑圆润如螺贝，而今老来有折曲，真实语者不相违。

　　二六三

我之两腕圆如闩，曲直伸缩甚美观，老来犹如波吒梨（枯树花），真实语者不相违。

　　二六四

我手先前柔且滑，正如以金高装饰，老来犹如树根干，真实语者不相违。

　　二六五

我二乳房实胀圆，配合均匀满向上，今已松垂如水鞴，真实语者不相违。

　　二六六

我身昔如黄金板，紫磨金色甚美观，今为细皱掩体上，真实语者不相违。

　　二六七

我两股昔如象鼻，［修长直立不弯曲］，而今恰似竹与苇，真实语者不相违。

　　二六八

我之两脚手且直，黄金脚环以为饰，老来犹如胡麻干，真实语者不相违。

　　二六九

两脚之趾昔绵满，着履之时甚美观，而今老来颤且皱，真实语者不相违。

　　二七〇

我之合成身如是，老衰之时有众苦，涂料剥落如古舍，真实语者不相违。”

　　（右）庵婆波利尼。

　　二七一

［婆罗门：］“尊者汝睡时，呼我为沙门，醒来呼沙门，汝称扬沙门，汝为沙门尼。

　　二七二

食物与饮物，以施于沙门，罗奚尼！我今且问汝，何由爱沙门？

　　二七三

沙门厌作业，懒惰依他活，贪欲好甘旨，何由爱沙门？”

　　二七四

［罗奚尼：］“我父汝已久，问我沙门事，彼等有智慧，且具有戒德，勇猛精进说。

　　二七五

彼等喜作业，胜业不懒惰，舍贪欲瞋恚，依此爱沙门。

　　二七六

清净作为者，根断三恶业，彼舍诸邪业，依此爱沙门。

　　二七七

彼等身业清，语业亦同然，彼等意业清，依此爱沙门。

　　二七八

内外离尘垢，清净如真珠，充满洁白法，依此爱沙门。

　　二七九

保法多所闻，尊贵依法活，善说法与利，依此爱沙门。

　　二八〇

保法多所闻，尊贵依法活，心据一顶点，依此爱沙门。

　　二八一

远行入林间，修行有正念，诵念诸神咒，内心不浮虚，知苦恼极际，依此爱沙门。

　　二八二

若以去村里，何物无贪顾，无贪出游行，依此爱沙门。

　　二八三

彼于仓瓶笼，不藏自己物，既为求调理，依此爱沙门。

　　二八四

彼不受货币，金银皆不取，只依现在活，依此爱沙门。

　　二八五

依多种出家，又由各方来，得度相亲和，依此爱沙门。”

　　二八六

［婆罗门曰：］“罗奚尼！汝为我等利，生于此家中，信仰佛法僧，强心为恭敬。

　　二八七

汝知无上福田故，此等沙门我布施，我等诚心行布施，当设丰大之施物。”

　　二八八

［罗奚尼曰：］“汝若恐苦，汝若厌苦，佛与法僧，汝应归依，护持五戒，为汝利益。”

　　二八九

［婆罗门曰：］“归依于佛，归依法僧，护持五戒，为我利益。

　　二九〇

先为婆罗门亲族，今后真实婆罗门，逮得三明有智慧，为闻经者净行者。”

　　（右）罗奚尼尼。

　　二九一

［遮波尼之原夫优波迦曰：］“吾曾执杖为道者，今为山中狩猎夫，不免爱欲淤泥怖，未能善为到彼岸。

　　二九二

吾曾恋遮波，思惟彼戏儿。断彼之系缚，吾今再出家。”

　　二九三

［遮波曰：］“大雄勿怒我，牟尼勿怒我，为怒所障者，不净多苦行。”

　　二九四

［优波迦曰：］“吾离那罗村，谁住此那罗，女人之形相，系缚活沙门。”

　　二九五

［遮波曰：］“迦罗（优波迦之名），汝回去，如昔享诸欲，我与我亲族，共同推服汝。”

　　二九六

［优波迦曰：］“汝对吾所语，只有四分一，若果有事实，对汝执心人，此为一大事。”

　　二九七～二九八

［遮波曰：］“迦罗！如在冈顶上，枝繁花蔓树，花开如石榴，岛中波吒梨，四肢涂檀香，身着迦尸衣，如斯美姿容，如何汝舍去。

　　二九九

恰似一花朵，欲系止飞鸟，汝以魅惑姿，不能以系吾。”

　　三〇〇

［遮波曰：］“迦罗！幼儿之果实，汝为设计者，我为生儿子，如何汝舍去？”

　　三〇一

［优波迦曰：］“智慧之人先舍儿，继舍亲族与财产，如同象断系缚索，大雄之人能出家。”

　　三〇二

［遮波曰：］“今我杖此儿，以刃倒地上，汝以忧儿心，汝可不离去。”

　　三〇三

［优波迦曰：］“舍儿与野干（狐），或为野犬噬，汝为产儿妇，我心再不还。”

　　三〇四

［遮波曰：］“迦罗！我祝汝有幸，汝将赴何处，将赴何村邑，都会与王城。”

　　三〇五

“昔有群众导引者，想非沙门而沙门，由村而至村，经历都会与王城。

　　三〇六

尼连禅河边，牟尼佛世尊，舍去诸苦恼，说法为有情。吾赴师之前，礼佛为吾师。”

　　三〇七

［遮波曰：］“汝今可为我，传礼无上尊，汝行右绕礼，奉献诸施物。”

　　三〇八

［优波迦：］“吾如汝所语，吾等同受益，吾今可为汝，传礼佛世尊，吾行右绕礼，奉献诸施物。”

　　三〇九

由此迦罗向尼连禅河畔，去见正觉者说甘露道。

　　三一〇

苦与苦生起，苦之得超越，苦之达息灭，八支为尊道。

　　三一一

礼佛之足，行右绕礼，彼为遮波，表示敬意，闻佛说法，出家得度，达三明智，成佛之教。

　　（右）遮波尼。

　　三一二

［婆罗门曰：］“妇女！汝于往昔，多啖死儿，无昼无夜，神思恼乱。

　　三一三

婆罗门妇，汝今己啖，七人之儿，婆斯𠢕，何故汝为忧思所恼？”

　　三一四

［婆斯𠢕曰：］“婆罗门！过去生生，我与汝共，啖数百儿，数百亲族。

　　三一五

我由生死，知出离道，我不忧泣，亦无思恼。”

　　三一六

［婆罗门曰：］“婆斯𠢕！汝发如是，稀有之语，悟何人法，发如是声。”

　　三一七

［婆斯𠢕曰：］“婆罗门，此正觉者，近弥絺罗，为有情等，说舍苦法。

　　三一八

婆罗门！我闻阿罗汉（佛），说无生质法，即处悟正法，除去爱儿忧。

　　三一九

吾往弥絺罗，亦欲赴都边，吾望佛世尊，为我脱苦恼。

　　三二〇

如是婆罗门，见无生质佛，牟尼解脱尊，为说彼岸法。

　　三二一

苦与苦生起，苦之得超越，苦之达息灭，八支为尊道。

　　三二二

善生婆罗门，即处悟正法，迅速快出家，三夜达三明。”

　　三二三

［婆罗门曰：］“善来，御者！汝以马车疾速行，还至婆罗门妇家，汝告善生今出家，三夜得达三明智。”

　　三二四

御者马车携千金，给与婆罗门之妇，告语婆罗门健事，善生婆罗门出家，三夜得达三明智。

　　三二五

［婆罗门妇曰：］“御者！我知婆罗门，现已达三明，马车与千金，赠汝为礼物。”

　　三二六

［御者曰：］“婆罗门妇！马车与千金，同为汝之物，胜智佛之前，我亦欲出家。”

　　三二七

［婆罗门妇曰：］“象牛马值贵，摩尼珠耳环，舍家之宝物，汝父已出家。孙陀利，汝应享有富，汝为嗣续者。”

　　三二八

［孙陀利曰：］“舍弃家中物，象牛马珠环。父为儿忧累，归佛去出家。兄弟为忧累，我亦欲出家。”

　　三二九

［婆罗门曰：］“孙陀利！汝愿志成就，门边立受食，抟食与遗穗，衣着粪扫衣，此等受用者，来世无烦恼。”

　　三三〇

［孙陀利对尼师曰：］“大姊，我为式叉摩那，我得清净天眼，我曾依照住，我知宿世住居。

　　三三一

尊贵妇人，长老尼众！依汝而学，我达三明，成佛之教。

　　三三二

大姊，请汝许我，赴舍卫城，于佛尊前，作师子吼。”

　　三三三

［长老尼曰：］“孙陀利！汝见黄金肌师，无调御调御者，何物亦无恐惧，彼为正等觉者。”

　　三三四

［尼曰：］“得解脱无生质，离欲染解连结，所作成办已了，无漏孙陀利来。

　　三三五

由波罗奈出，我来汝之前，大雄尊！弟子孙陀利，亲礼师之足。

　　三三六

汝佛汝师婆罗门，我为汝之女弟子，由汝口生为实子，所作已了成无漏。”

　　三三七

［佛曰：］“善女汝可来，汝来无不可，礼师得调柔，解结离欲染，所作今已了，漏尽如是来。”

　　（右）孙陀利尼。

　　三三八

“年少缠清衣，我曾听佛法，我以精勤故，理解四真谛。

　　三三九

我对诸欲乐，起大厌恶念，己身见恐惧，唯愿速出离。

　　三四〇

我离亲族群，奴仆作务者，舍丰乐村邑，田馆与家财，一切皆放掷，于是我出家。

　　三四一

善说于正法，由此起信心，我已于出家，何物更希求？金银既舍去，我取不相宜。

　　三四二

金银非菩提，亦非为寂静，沙门还适此，应非尊此财。

　　三四三

贪欲醉狂与愚痴，增长尘埃有疑惑，必有大困苦也，不坚固不能确立。

　　三四四

乐此而放心，污心诸众人，互相为反抗，互相为嘲骂。

　　三四五

捕缚与杀害，穷困损财悲，溺于诸欲者，见有大灾祸。

　　三四六

此我亲族与仇敌，何故为此诸欲缚，我今出家舍诸欲，见此诸欲知畏怖。

　　三四七

黄金不能断诸漏，诸欲非亲杀害者，如同仇敌与弓矢，终必感受系灾狱。

　　三四八

亲族仇敌，诸欲缚我，出家剃头，衣僧伽梨。

　　三四九

我于门边立，穿着粪扫衣，受抟食遗穗，我以最为宜，此为出家者，生活所要品。

　　三五〇

天上人界物，如是等诸欲，天仙之所舍，大仙安稳成解脱，彼等不动得安乐。

　　三五一

诸欲之上无救护，我今对此不追求，诸欲仇敌杀害者，众苦烧身大火聚。

　　三五二

有障害怖畏，有荆棘苦患，爱着不平等，倾向大愚痴。

　　三五三

诸欲如蛇首，危难恐怖相，愚昧眼昏花，凡夫却喜此。

　　三五四

于世竟无智，陷诸欲淤泥，生死不知果，如此者甚多。

　　三五五

诸欲为因，赴恶趣道，赍己病苦，多人步入。

　　三五六

如是对诸欲，应当生敌意，世俗之快乐，苦患染污者，我等被束缚，为死所缚者。

　　三五七

诸欲肆颠狂，诱惑骚乱心，有情为染污，魔王疾张网。

　　三五八

诸欲无限有灾祸，苦多毒大乏甘味。时起争斗多损伤，有害人之清白面。

　　三五九

此我如是，灭诸欲因，常喜涅槃，再不还来。

　　三六〇

我求清凉身，我与诸欲战，断去诸结缚，精勤过时光。

　　三六一

无忧离尘垢，安稳且方直，随行八圣道，大仙渡瀑流。

　　三六二

安立此正法，无著铁工女，请见须婆！彼女近树下，而作禅思惟。

　　三六三

出家至今第八日，获得正法有信心，莲华色尼为指导，我得三明克死生。

　　三六四

此比丘尼自由身，修练诸根不负债，解除所有诸缠结，作了应作无烦恼。

　　三六五

生类长者帝释天，彼以神通共天人，铁工之女须婆尼，诸天来此礼彼女。”

　　（右）铁工之女须婆尼。

　　三十偈集

　　三六六

乐耆婆医，赴奄罗林，耆婆比丘尼，好色汉遮道，须婆告彼云：

　　三六七

“汝当道而立，我汝有何过，出家之女人，男子不宜触。

　　三六八

我于师尊教，善逝说戒学，清净无系着，何故汝遮我？

　　三六九

心浊有尘垢，无浊无尘秽，处处心解脱，何故汝遮我？”

　　三七〇

［男子曰：］“年少胜容色，出家有何益，舍脱袈裟衣，汝来，林中娱花开。

　　三七一

生如花之尘，树树普摇香，初春乐时季，汝来，林中娱花开。

　　三七二

树树冠着花，风摇发骚音，一人入林间，汝竟有何乐。

　　三七三

猛兽群出没，狂象尘狼籍，无人多恐怖，而汝无伴入。

　　三七四

汝如黄金像，奢达罗达园，逍遥如天女，美丽无比类。美妇！迦尸国产衣，细软美丽服，汝见多美丽。

　　三七五

汝若住林中，我为汝从仆，紧那罗女之柔眼妇，我爱生类中，尚无胜汝者。

　　三七六

汝若从我语，汝将得安乐，汝来，行在家生活，住风凉楼阁，妇女等奉侍。

　　三七七

迦师国产衣，着细软之服，华鬘彩料饰，黄金摩尼珠，数多装严具，我将为汝作。

　　三七八

善洗尘垢去，汝卧美覆具，上被与敷具，皆为新展布，饰以旃檀材，高价树精香，汝外卧床上。

　　三七九

譬如青莲华，既于由水出，（夜叉与罗刹），非人之守护，如斯诸女人，同为梵行者，未用己肢体，即已至老迈。”

　　三八〇

［尼曰：］“死尸满墓地，此身败坏质，汝以丧心见。此处为何事，能知汝之教？”

　　三八一

［男子曰：］“汝眼犹如山牝鹿，又如紧那罗女眸，我见汝目心欢喜，愈益增长欲乐情。

　　三八二

汝颜恰似青莲顶，清净无垢似黄金，我见汝眼心欢喜，愈益增长欲乐情。

　　三八三

汝纵离我而远去，思汝清眼长睫毛，紧那罗女柔眼者，我由汝眼更生爱。”

　　三八四

［尼曰：］“汝惑佛之尼弟子，欲望行此无道事，如求明月为玩具，如望横跨须弥山。

　　三八五

于人天两界，我不起贪欲，我对诸欲爱，不知为何物，为此圣道故，根本已断除。

　　三八六

譬如燃烧物，投入炭火坑，面前置毒器，我对诸欲爱，不知是何物，为此圣道故，根本已断除。

　　三八七

五蕴未省察，尚未仕师者，汝诱惑是人，将为识者恼。

　　三八八

骂詈礼敬苦与乐，我以正念为安立，我知不净有为法，我心一切处无污。

　　三八九

我为善逝弟子尼，乘行八支道乘物，拔烦恼箭成无漏，我入空屋以为乐。

　　三九〇

我制木傀儡，彩色美见新，以丝与串缚，种种为舞蹈。

　　三九一

拔取线与串，解散为部分，及至无迹时，何物可留意。

　　三九二

身喻为傀儡，对我生智慧，如无此等法，此身即不存，无法身不存，何物可留意。

　　三九三

犹如雄黄涂彩壁，汝见形影彩壁物，此处汝有颠倒见，不要人间之智慧。

　　三九四

面前所现如幻影，如同梦中黄金树，作观物像众人中，汝追虚物闇愚者。

　　三九五

置眼树洞中，如树脂团块，中部泡状物，带泪有眼眦，此处生眼珠，多种与多样。”

　　三九六

眉目美如画，而心无执着，须婆刨己眼，心不起爱着，汝可持眼去，即时与彼人。

　　三九七

男对女尼爱着情，即时失灭行忏悔：“汝梵行者有祥福，如是之事再不为。

　　三九八

如是害人，如抱点火，如捆毒蛇，我为祥福，请汝恕我。”

　　三九九

如是女尼脱彼人，来至最胜觉者前，见胜善业所生相，尼之眼目复旧观。

　　（右）耆婆（医）之庵罗林中耆婆尼。

　　四十四偈集

　　四〇〇

大地之精名拘苏摩都城，于波吒梨子，释迦族出生，二人有德尼。

　　四〇一

其一人伊西达西，第二菩提长老尼，具有戒德乐禅虑，拂除烦恼且多闻。

　　四〇二

彼等巡托钵，饭食讫洗钵，安坐无人所，二人相语事。

　　四〇三

［菩提尼］曰：“大姊伊西达西，汝之眉目美，年龄尚未朽，认有何之过，倾心向出离？”

　　四〇四

“此伊西达西，说法不善巧，菩提尼汝听，我说出家由。

　　四〇五

郁禅尼胜都，我父具德行，彼为一长者。我为第一女，彼对我爱喜，仁慈之念深。

　　四〇六

沙计多名族，遣来媒介者，长者多财宝，娶我为儿妇。

　　四〇七

旦夕近舅姑，以头礼拜足，我受舅姑教，勤行学敬礼。

　　四〇八

我夫之姊妹，兄弟与近亲，我只一度见，畏惮让座席。

　　四〇九

食物与饮料，及硬食物类，分送诸贮物，适人与适物。

　　四一〇

早晨不迟起，赴家洗手足，合掌行夫前。

　　四一一

梳栉与颜料，取镜涂眼药，我如一侍婢，自为夫装饰。

　　四一二

我自炊饭食，自己洗器物，如母之对子，如是我事夫。

　　四一三

如是贞淑为最善，夙兴夜寐去慢心，我不懒惰具妇德，但我为夫所厌恶。

　　四一四

彼告父母曰：‘许与我所去，不与伊西达西栖，不能同家居。’

　　四一五

‘我儿！汝勿作此语，伊西达西贤，而且有智能，夙起不懒惰，我儿！何事汝不喜。’

　　四一六

‘彼女对我无些害，但我与彼不共栖，对彼厌恶我不要，许我与彼可离去。’

　　四一七

舅姑闻彼语，向我问缘由：‘汝何触怒彼，汝可明告知。’

　　四一八

‘我无有事触彼怒，我未害彼我无失，夫之对我怒恶语，我又安得为奈何？’

　　四一九

彼等二人心恼乱，暗庇其儿与我离，伴我返还我父家，‘美丽吉祥之神！因此而我取失败’。

　　四二〇

父使我再嫁，第二之富家，身价礼聘金，前家之半数。

　　四二一

彼家栖一月，又被彼逐回，贞淑具妇德，驱使如婢女。

　　四二二

乞食徘徊一男子，具有自制制他力，我父许彼为女婿，舍弃乞钵褴褛衣。

　　四二三

彼栖我家近半月，彼告我父欲分离：‘予我乞钵褴褛衣，我欲乞食再流离’。

　　四二四

此时父母及亲类，对彼告问何缘故：‘此处何事汝不成，速语吾等为汝为。’

　　四二五

如是被问彼告言：‘我心若能得自由，则我感到已满足，伊西达西不共栖，与彼同家不堪居’。

　　四二六

父放彼行去，我亦为独思：‘许我出行死，不然我出家。’

　　四二七

大姊智那达陀尼，乞食游方来我家，彼女持律且博闻，而且高尚具德行。

　　四二八

我见彼女起，我为彼设座，对彼礼其足，并施诸食物。

　　四二九

食物与饮料，乃至诸硬食，他处贮存物，充分请食用。谓曰：‘大姊，我愿欲出家。’

　　四三〇

我父告我曰：‘我女！此处可行法，食物与饮料，供养再生族（婆罗门）。’

　　四三一

双手我合掌，涕泣向父申：‘我犯邪恶业，我须使得灭。’

　　四三二

尔时父告我：‘成就菩提道，第一法涅槃，实证两足尊（佛）。’

　　四三三

父母亲族群，我皆为礼拜。出家经七日，我得三明智。

　　四三四

我知七生前，此生结成果，我今对汝语，一心汝谛听。

　　四三五

往昔爱拉迦迦旃，我蓄多财一金工，少年浮夸多醉饱，我与他人之妻通。

　　四三六

由此我死后，长入地狱中，以煮罪业果，后入牝猿胎。

　　四三七

我生将七日，猿群大公猿，拔取精子去，犯妻受此惩。

　　四三八

由此我死去，辛达波国生，入牝山羊胎，只眼与跛足。

　　四三九

我被拔精子，骑乘幼儿回，十有二年间，我为虫类恼，我身常罹病，因缘他妻交。

　　四四〇

我由此死去，生为一牝牛，树脂铜色犊，被去势一年。

　　四四一

我再挽车犁，盲目受苦恼，身体常罹病，因缘他妻交。

　　四四二

由此我死去，生于婢女家，非男亦非女，因缘他妻交。

　　四四三

生年三十岁，我死又转生，生为荷车女，出生即贫贱，乏财又贪窘，对人负债多。

　　四四四

尔后负债增，忧心我悲泣，巧遇商队主，带我离家行。

　　四四五

义利多沙，商主之名，我年十六，成熟女龄，彼此恋慕。

　　四四六

彼已有他妻，行善具德行，爱夫有声誉，我念憎此夫。

　　四四七

待我如婢女，我即舍夫去，此我业缘果，转生到今世，今生业果尽。”

　　（右）伊西达西尼。

　　大集

　　四四八

曼陀瓦底城，康奢王首妃，有女须美陀（善慧），优美行圣教。

　　四四九

彼女具德行，巧辩且博闻，修练佛之教，彼近父母言：“父！母！听我言，

　　四五〇

我乐涅槃生成者，纵生天界无常住，诸欲空虚乏甘味，何况人间多苦恼。

　　四五一

诸欲辛辣譬如蛇，愚人对此生迷惑，彼等陷入地狱中，长时受苦逢害恶。

　　四五二

不摄身语意，愚人犯罪业，长堕恶趣中。

　　四五三

此等愚人智慧劣，闇苦集理无思虑，说示诸法无有智，而不知四圣谛法。

　　四五四

我母！尊佛所说，不知谛理，徒悦生有，希望生天，人间福乐。

　　四五五

出生天人间，无常不常住，再再出生事，愚人心不恐。

　　四五六

四道（地狱饿鬼畜生修罗）二趣（人间天上），如何得生，陷入恶趣（泥犁），不得出家。

　　四五七

父母！十力尊之言，许可出家事，余事我不念，努力舍生死。

　　四五八

生成世间被欢喜，泡沫之身无坚质，喜之奈何耶？灭除生有之欲爱，我欲出家请许可。

　　四五九

诸佛之出世，避此无机会，今得此机会，戒德与梵行，终生信不渎。

　　四六〇

善慧作是言，父母！限我为在家，我不摄食物，我愿随死去。”

　　四六一

母欲除恼泣，父亦爱彼女，今倒楼阁上，共同施劝谕。

　　四六二

“女儿汝起立，忧悲竟何益，汝已有婚约，彼王胜容姿（瓦罗那瓦提之阿尼迦罗拉达王），汝有彼王约。

　　四六三

汝为瓦罗那瓦底，阿尼迦拉达王妃，女儿！戒德梵行出家苦。

　　四六四

王家有威势，财宝与主权，我女！安稳享荣华。汝年龄尚幼，不能舍诸欲，汝应决嫁婿。”

　　四六五

善慧告彼等：“此事不可有，生有无坚质，是故我出家。不然愿为死，是为我抉择。

　　四六六

不净放异臭，可怖腐坏身，死尸满不净，肢体如革囊。

　　四六七

可厌涂肉血，虫类鹿囷栖处，鸟类为饵食，若知此何物，何故执不舍。

　　四六八

意识即去身，不久运墓所，亲族起厌嫌，弃之如木片。

　　四六九

尸为他物食，嫌厌弃墓所，父母尚沐浴，何况平常人。

　　四七〇

骨筋集肉身，此身无坚质，唾泪屎尿满，爱着腐坏身。

　　四七一

此身若切开，内外翻转见，臭气实难堪，生母皆可厌。

　　四七二

蕴处界造作，育为生之基，诸苦实可厌，奈何我嫁婿。

　　四七三

磨矛日日新，刺身以三百，虽然逾百年，能胜此割截，苦恼由此尽。

　　四七四

如是知师教，是认此割截，此等再再苦，轮回日月长。

　　四七五

天界人间界，畜生阿修罗，饿鬼地狱道，割截害无量。

　　四七六

地狱之中割截多，堕恶趣者苦亦同，诸天亦无逃避所，无能胜过涅槃乐。

　　四七七

十力尊言教，倾心无余念，精进舍生死，彼等达涅槃。

　　四七八

我父！荣尊无坚质，今日我出家，我脱弃诸欲，如断多罗树。”

　　四七九

阿尼迦罗拉达王子，迎亲时期近目前，容颜貌色如朝日。

　　四八〇

尔时善慧女，以刀断发系，黑浓柔头发，今已割截去，紧闭楼阁门，入于第一禅。

　　四八一

彼女入定时，王子入都城，善慧于楼阁，静念无常观。

　　四八二

彼女作观想，王子急升楼，黄金摩尼珠，王子为身饰，合掌求善慧。

　　四八三

“王家有威势，财宝与主权，安稳享荣华，汝年齿尚幼，应以享诸欲，诸欲世间乐，常人享受难。

　　四八四

王国托付汝，娱享此荣华，我多为施与，汝可勿愁烦，汝父母苦恼。”

　　四八五

不求诸欲，已离愚痴，善慧女曰，“勿乐诸欲，诸欲有患。

　　四八六

曼陀多王，四洲之主，欲乐享受，第一人者，欲望未满，即行崩逝。

　　四八七

雨神善有七种宝，普降甘霖润十方，人对诸欲不能饱，不饱之中人死去。

　　四八八

诸欲譬如刀之刃，诸欲譬如蛇之头，诸欲譬如炬火烧，诸欲譬如曝露骨。

　　四八九

诸欲无常，而不坚固，毒大苦多，炽热铁丸，根本害恶，结果苦恼。

　　四九〇

诸欲如树果，有苦譬肉脔，欺瞒犹如梦，譬如为借品。

　　四九一

诸欲譬枪尖，疾病与伤肿，害恶及灾祸，诸欲如火坑，根本有害恶，怖畏杀害也。

　　四九二

如是诸欲者，多伴苦障碍，汝去！我于此生有，自无信赖所。

　　四九三

我已头燃时，他人作何为，老死所追迫，灭此我努力。”

　　四九四

父母与王子，户边未得到，坐地悲哭泣，彼女如次语：

　　四九五

“无始轮回界，父死又兄弟，自己逢杀害，再再忧悲泣，愚人轮回长。

　　四九六

泪乳与血液，轮回果思惟，生类之轮回，骸骨积如山。

　　四九七

集合泪与乳，汇成四大海，骸骨积一劫，等毗富罗山。

　　四九八

无终［轮回界］之轮回，父母比如阎浮洲，此为枣核大之丸，与此不足为比例。

　　四九九

草木枝与叶，无终轮回者，父与父之父，断其四指量，追溯至往昔，其数不足思。

　　五〇〇

东海有盲龟，西方来孔木，其首投入孔，人身难得喻。

　　五〇一

泡沫之团块，其质不坚实，薄运之色身，无常见诸蕴，地狱割截多，思之甚恐怖。

　　五〇二

此生再再生，徒使墓田增，思惟鳄鱼惧，更思四谛理。

　　五〇三

思为得甘露，何故尝五辛，欲乐较五辛，辛味苦更多。

　　五〇四

思为得甘露，何故受热恼，欲乐较炽然，燃煮摇炽热。

　　五〇五

欲求无敌者，欲有数多敌，诸欲有何要，诸欲有多敌，王火盗与水，及诸怨憎类。

　　五〇六

欲求解脱者，汝反被伤害，诸欲有何要，诸欲有伤害，贪着诸欲者，捕缚受苦恼。

　　五〇七

点燃草炬火，燃烧至其把，放则不被烧，诸欲如炬火，不放者被烧。

　　五〇八

勿为些少欲，勿舍大安乐，多髭鱼咽钩，后苦非可如。

　　五〇九

以欲制诸欲，如以锁系狗，诸欲餐于汝，如饥旃陀罗于狗。

　　五一〇

诸欲夺心者，无限苦恼多，会之心多忧。诸欲不坚牢，请放弃！

　　五一一

不老涅槃者，诸欲疾速老，汝于何要求，凡是有所生，必为病死捕。

　　五一二

此是不老，此是不死，不老不死道，无忧亦无敌，无杂踏失误，无怖畏热苦。

　　五一三

此不灭者众人得，正心专念者，虽云今日即可得，不努力者不能得。”

　　五一四

诸行迁流不得乐，善慧女如上所说，王子接受彼女教，彼女断发投地上。

　　五一五

王子合掌由座起，彼向女父作请求：“请许善慧女出家，彼女解脱见谛理。”

　　五一六

得父母之许，彼女得出家，却除忧与怖，学习最上果，实现六神通。

　　五一七

善慧王女得涅槃，实为稀有未曾有，彼于最后之时间，如实说明诸宿生。

　　五一八

“世尊拘那含牟尼，僧伽蓝中住，三人朋友及众人，精舍奉行施。

　　五一九

十次与七次，千次与万次，生于天人间，而况人间中。

　　五二〇

于诸天之中，具大神通力，况于人间中。具足七宝者，轮王之首妃，亦为之女宝。

　　五二一

堪忍师之教，此为因源根，第一之连关，乐法成涅槃。

　　五二二

信卓智者（拘那含牟尼佛）之言教，如是说，厌离生有者，由厌而欲脱。”

　　（右）善慧尼。
