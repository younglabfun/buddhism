国家图书馆善本佛典第 08 册 No. 8780 小钞


　　小钞一卷

　　凡欲发起先知教至归三藏▆…▆多罗藏(此云经藏)二毗柰耶藏(此云律藏▆…▆)。

　　今此四分戒本三藏之中▆毗尼藏▆…▆。一名为戒(若就教释防非为戒若就▆…▆𢙣为戒又单释防非止𢙣名▆…▆律又释诠量轻重决断是非名之为律若就行释调伏刚镕以之为律)三▆…▆(若就教释此是解缚之法依而出家者▆…▆故云彼〃解脱也若就行释▆縳之心念〃之中▆…▆▆羁縳念〃离尘染名木叉)四名毗𡰱(▆是▆…▆断除生死苦尽无为淡泊故名为灭又释灭除生死尽诸苦因故云毗尼)

　　此毗𡰱藏世尊▆…▆传临涅槃时以此律藏付嘱优波离灭度▆…▆诃迦叶涅槃付嘱阿难灭度付嘱高▆…▆修涅槃付嘱优波鞠多已上五大师佛法皆同一味后鞠多有五苐子各𥪰生异见遂分为五。一名薩婆多即十诵律主是也二名昙无得即四分律主是三名弥沙塞即五分律主是也四名婆粗富那即僧祇律主是也五名迦叶毗律本未来汉地也

　　今此四分律主即昙无德部是此是梵语唐言法正部也。

　　得戒有十种一自然得戒唯佛二自誓得戒谓大迦叶三见谛得戒谓五俱轮䓁五比丘四善来得戒谓耶舍䓁五三语得戒谓佛在世未制戒前但受三归即得具足六问答得戒谓湏陁耶沙弥年始七岁佛问其义一具答称可圣心便发具足七八敬得戒谓大爱道从阿难闻八法已欢喜顶受便发具足八敬者百骂举授忏请安自八遣使得戒谓半▆…▆有其难缘差使𠧒戒即得具足九羯磨▆…▆十僧㑅法十边方五人授大戒

　　已前九种▆…▆世羯磨一法教通凡圣被及僧𡰱说罗现未▆…▆法。

　　问羯磨受戒具足几缘得名如法。

　　答依僧祇▆…▆因缘。一年满廿三衣钵具二身无遮难三结界▆…▆四界内𥁞集五羯磨成就六十僧满足

　　备此▆…▆如法阙一不成。

　　问界有几种。

　　答。一者㑅法界二者僧界

　　㑅法有三。一者摄僧界二摄衣界三摄食界

　　僧界有三种。一者大界二者界场三者小界

　　今▆▆之内又有三种谓。人法二同界法食二同界法同食别界

　　若就自然界中者则分四别。一者谓聚落界二者兰若界三者道行界四者木界

　　问羯磨有几种。

　　答有一百卅四种。单自羯磨有卅九白二羯磨有五十七自四羯磨卅八

　　此三羯磨摄一切羯皆𥁞。

　　明五篇法一波罗夷篇(盖是西音此云无余若犯此戒永弃众外故曰无余不得与僧同行布薩羯磨弃在界外故云余无)二僧伽婆尸沙篇(此云僧残若犯此戒行则毁缺不应在布薩羯磨众中之[婁*支]行类其人故名僧残)三名波逸提篇(此云方堕若犯此戒堕落地狱烧煮覆障故云堕也)四名波罗提提舍𡰱篇(此云向彼悔若犯此戒事合可呵对手忏悔故云向彼悔)五名式叉迦罗𡰱篇(此方云应当学威仪练行勤习方成故云应当学)

　　此明七聚法一波罗夷聚二僧伽婆尸沙聚三偷兰遮聚(此是梵语唐言粗𢙣亦云遮障偷言遮障兰言鄣若犯此罪大遮障圣道故云遮障法偷兰有四一五𨒫偷兰应灭殡不可除二初篇下重偷兰应八僧中悔三初篇下轻偷兰二篇下重偷兰应四僧中忏四独头兰遮及余篇下偷兰应三僧中悔)四波逸提聚五波罗提提舍𡰱聚六突吉罗聚七𢙣说聚(突吉罗者义翻云𢙣作突者名𢙣吉罗名作𢙣不止故名突吉罗所云蹉跦身作名𢙣口作名说故云𢙣㑅𢙣说突吉罗此二聚罪若故犯者应对手忏若误犯应责忏)

　　问欲戒具几缘成犯。

　　答具四缘。一前境是女人二兴染心三起方便四与境合便犯

　　问盗戒具几缘成犯。

　　答具六缘成犯。有一主𢪱二有主想三有盗心四重𢪱五兴方便六离本𠁅便犯

　　问煞戒具几缘。

　　答具五缘。一是人二人想三兴慜四起方便五断命根

　　问大妄语戒具几缘。

　　答具八缘成犯。一前境是人二人想三事虚四知是虚事五有诳他心六自言已得七言辞了了八前人知解

　　问僧有几种。

　　答四种。一者四人僧(除授戒自恣出罪铨一切羯磨应作)二者五人僧(除中国授戒出罪余法得作)三者十人僧(除出罪余法作)四者廿人僧(一切羯磨得作现复更多)

　　问菩薩戒中煞先婬后何故声闻戒中婬先煞后。

　　答菩薩为大慈为本是以煞戒为初声闻以梵行为机是以欲戒为首。

　　受衣法

　　若不持三衣入聚落者得无量罪世世裸形无有衣服若不串钩细入佫人家家得罪若食饮时𠰸得罪。

　　问云何名为三衣六𢪱。一名安陀会(有四种一割截二摄业三褋𦰧四缦作一长一短割截衣持余三累此改持)二名郁多罗僧(有二种一割截二褋𦰧二长一短即是七条衣受割截衣持若余衣准此)三名僧伽梨(此衣有十八种谓割截褋𦰧各九品若受上衣廿五条四长一短割截衣持若是褋𦰧条[婁*支]准上褋𦰧衣持若中品三长一短若是下品二长一短)

　　授衣文

　　大德一心念[禾*戈]比丘某甲此郁多罗僧七条衣受两长一短割截衣持(三说若是余衣及褋𦰧褶𦰧䓁临事准改受文同上)。

　　舍衣文

　　大德一心念[禾*戈]比丘某甲此僧伽梨是[禾*戈]三衣[婁*支]先受持今舍(一说下二衣及𡰱五衣䓁湏舍亦尔)。

　　授药法

　　药有四种。一时药(佉阇𡰱食有五种谓麨干饭鱼肉佉阇尼食梵音唐言枝𦰧花果细未食有五种一大净二刀净三疮净四鸟喙净五不中种净此中火净及子坏净得并子食余三去子食是时药谓从旦至中前食若欲授者先知食体后知余药准此)二非时药(谓八种浆梨枣[卄/(麩-夫+壬)]𤰇㩳蜜▆石㽞庵罗果䓁讨㑅浆若有病缘𦗟清水渧净加以授法得饮元病不得饮)三七日药(佛言苏油生苏蜜石蜜有病因缘加▆法𦗟七日眼授法者大德一心念[禾*戈]比丘某甲今为热风冷病因缘比七日药为欲宿眼故今于大德边授（三说）余二时药若有病患因缘湏眼者临事旦小法准改授文同上)四尽形药(佛言一切咸着享不堪为食者乃至灰土大小便䓁若有病缘𦗟𦘕形眼亦湏手授加其口法得眼)

　　安居法

　　(从始及修揔有四法谓人有五众是法有四对手心念及界时有三前安居中安居后安居𠁅有二㑅法界自然界)。

　　对手安居法

　　大德一心念[禾*戈]比丘某甲依(某聚落某伽蓝随事称之)前三月夏安居房舍破修持故(三说)彼告言汝莫放逸(答言授持)。

　　问比丘义云何。

　　答有八种。一名字比丘二相似比丘三自称比丘四𠧒求比丘五着割截衣比丘六破结使比丘七善来比丘八白四羯磨如法成就得𠁅所比丘

　　四依法一粪扫衣二常𠧒食三树下坐四食腐烂药

　　粪扫衣十种一牛嚼衣二鼠啮衣三火烧衣四水五立王衣六神庙衣若鸟衔风吹杂𠁅七愿衣八冢间衣九产衣十往还衣

　　僧物随事立名凡有六种一者十方僧𢪱(如僧家重𢪱及供众受用食啖䓁𢪱体通十方上至罗汉沙弥𥁞皆有分无有和合不淂卖买贷借与人及𥝠己受用)二者常住僧𢪱(谓众僧厨库寺舍园田▆便畜䓁体道十方不可分用言常▆在法𠁅不可移动四方僧来此𠁅受用从物为名故称常住)三者十方现前(如亡僧物五众依物未羯磨如前者十方现前僧若盗此物从十方僧结罪)四者现现前前(谓亡僧五众物作羯磨了及有施大众物法事声断差人守护众僧未分故云现前僧𢪱)五招提僧𢪱(谓擅越施田园与现前僧造𥝠房四方僧来无安置𠁅佫人见已就法房边更施田园中建立僧房与四方僧供给所湏由此房能招引四方僧故言招提僧𢪱或先造房僧回己房及田园施四方僧亦云招提僧𢪱)六者僧[肆-聿+((彰-章)/万)]𢪱(谓僧园中有花或卖花或已花㑅[肆-聿+((彰-章)/万)]出卖得𢪱从[肆-聿+((彰-章)/万)]漫𢪱故名僧[肆-聿+((彰-章)/万)]𢪱)

　　有四种妄语一波罗夷妄语二僧残妄语三波逸提妄语四阿毗波罗妄语

　　口有四威仪语一者常㑅法语二常㑅正直实语三常㑅和合语四常㑅柔软悦意语

　　悭有五种一悭财二悭法三悭家四悭𠁅五悭赞

　　明四分义

　　四者[婁*支]也分者假也世尊在世四度升座说此律故名四分又云梵夷四夹故名四分(此四分律通其六释今且明一解四分即律律即四分六释之中是▆[婁*支]释也)今依律本。从初至僧戒末名为初分至尼戒终名为苐二分从安居健度至房舍已前名为苐三分从房舍揵度至律本末名为苐四分

　　持戒得十种利

　　(一摄取于僧二令僧欢喜三令僧安乐四未信者令信五已信者令增长六难调者令调七渐块者安乐八断现在有漏九断未来有漏十令正法得久住)。

　　十二头陁法

　　(头者少欲陁名知足升薮烦恼离于住着故曰头陁)。一持粪扫衣二持三衣三持随衣四常𠧒食五一𩜵食六一坐食七不作余食法八树下坐九冢间坐十露地坐十一随𠁅坐十二常坐不卧

　　(法十二持衣有三食法有四𠁅所有五行人于此衣食𠁅所心无染著积缘进道更不思湏)。

　　檀越施物凡有八种一施比丘僧物(唯属比丘现前人分)二施比丘𡰱物(唯属现前比丘𡰱[婁*支]人分)三施二部僧𢪱莫问人[婁*支]多少分𢪱作二分一分僧[(冰-水+〡)*ㄆ]一分付𡰱众各于当部自[婁*支]人分之四施四方僧得施𢪱来者皆得应作羯磨分正不得与𡰱同作羯磨若施招提僧不湏作法五界内僧得施物唯属住𠁅僧入界皆得但取施主为㝎六施同羯磨僧得施𢪱唯一𠁅同作法者分之七施称名字僧得施若言施禅师法师律师咒愿师差病僧䓁不问亲疏八众中一僧得施𢪱从上座行之随取者与

　　随擅越所有舍施依此八法分之若无㝎分上座应问于何䓁施若不依此八法则不得施僧之福若不依此八法而受则轻损信施违犯𠁅深应差五得分之好𢙣相㕘令不见者掷筹余人不得乱语利养难消贫富不在此莫生嫌恨盖人至行也出家之人不得回施入己若欲回者其罪甚重应如法施如法受如法求如法与如法用如法住。

　　问律以何为宗以何为体。

　　答以戒为宗诸说不同依东塔䟽以戒为宗律以何为体者答合是诸业为体任意取舍十一𠁅中以法为体依经部以不相应为体依有部以色为体俱是法𠁅摄。

　　问律仪有几种。

　　答有四种。一静虑律仪是色界尸罗二无漏律仪为无漏身中所起尸罗三断律仪为断烦𢙉名断律仪四别断解脱律仪为欲界尸罗为别〃防非名别解脱律仪

　　客旧相遇

　　昔大师在日亲为教主客苾茤至自唱善来又复西方寺众多为制法凡见新来无论客旧及弟子门人旧人即湏迎前唱莎揭哆译曰善来客乃寻声即云窣莎揭哆译曰极善来如不说者壁牙一违寺制二准律有犯无问大小𢘻皆如此即为[(冰-水+〡)*ㄆ]取瓶钵摇在壁牙随𠁅安令其𢠾息[糸*刀]白屏𠁅尊乃房前卑则敬上而熟搦其踹后及遍身尊乃抚下而频按其背不至𦝫足齐年之类事无间然既解疲劳方澡手濯足次就尊所申其礼教但为一礼䟽而按足尊乃展其右手抚彼肩背若别非经久手抚不不为师乃问其安不弟子随事见答然后在退一边恭敬而坐实无立法然西方轨则多坐小拈𣸪皆露足东夏既无斯事执足礼不行怪说人而来至佛所顶礼双足退坐一面即其仪矣然后释其时𠋫恭给汤饮苏蜜沙糖饮啖随意或余八浆并湏罗滤澄清方饮如兼浊滓此㝎不开杏汤之流体是稠浊准依道理全非饮限律云凡浆净滤色如黄荻此谓西国师弟门徒客旧相遇逄𨒦之礼岂冒寒创至触热新来或遍体汗流或手足皆冻放却衣幞急事和尚情状匆忙深乖轨式师乃立之闲问余事诚㦲太急将为绍隆言和尚者梵云畔睇或云畔惮南译为敬礼但为采语不真唤和南矣不能移旧且道和南的取正音应云畔睇又道行众集礼拜非仪合掌𠇓头口云畔睇故经云或复但合掌乃至小𠇓头即是致敬也南人不审依希合度向使改不审为畔睇斯乃全同律教矣。

　　小钞一卷

　　乹符贰年四月十七日纳色判官孙兴晟分配如后。炖煌莫高神沙平康洪池王开[赤/心]慈惠效谷
