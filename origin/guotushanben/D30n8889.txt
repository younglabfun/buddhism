国家图书馆善本佛典第 30 册 No. 8889 教相枢要钞


　　教相枢要钞上

　　第一重下

　　言教相者非是教兴教相教相亦非教相行仪教相其故教兴教相教相局序分义教相行仪教相是亦局四帖䟽故今此教相大师所造中除礼赞其外四部八卷及论注安乐集群疑论往生要集皆云教相故所言教者佛教亦言相者探佛教意人师释之故云教相妙玄一云教者圣人被下之言也相者分别同异也(已上)。

　　第一重者十重教相玄义七门文句三卷次第也但以散善义为第一重宗义本㨿故天台释宗者依所依经名法华宗依能弘人号天台宗大师所造三大部中玄义释法华题名一经大纲文句述如是已下一经始终智者大师于光州大苏山证发法华三昧宣此道场开悟旨于止观一部止观一云此之止观天台智者说己心中所行法门(已上)。

　　玄义文句释所依经故名法华宗止观判大师旨故号天台宗三部中以止观为一宗正意故云天台释宗宗密圆觉䟽云天台修行宗于止观大原云真言止观皆是显天台释宗幸与修多罗合者修多罗佛教也止观一部智者大师说己心中所行法门处处引证经论幸是符合己心故云幸与修多罗合阿毗达磨等者梵阿毗达磨新翻对法起信论义记云简择法相分明指掌如对面见故云对法(已上)。

　　此之对法如来所说经律论中即论藏也菩萨所造论亦摄阿毗达磨藏凡经藏中随机设教若佛论藏若菩萨论直从法相说于实义故俱舍论云素怚览言因别意趣阿毗达磨依法相说(已上)。

　　但今阿毗达磨菩萨论藏也引论宗故论师加见功等者注记云经略唯说十三论广观二十九此乃论主加显功也(已上)。

　　记虽云加显今依加见且明论宗菩萨造论通达经旨自加知见俾人辨知诸经同异故云加见等广百论云为除空见说诸法有为除有执多说空经若空若有皆是教门(已上)。

　　此是提婆论师加见百论即是三论随一自余论宗随应可知真言华严等者如第五重净土宗是经宗者天亲所造摄论说唯愿别时意弘通摄论人不解论意云下下品念佛别时意而顺次不往生大师为破此错玄义引𢏏陀经诸佛证诚云今既有斯圣教以为明证又云宁伤今世错信佛语不可执菩萨论以为指南(已上)。

　　斯乃引小经以破通论家错立念佛往生实说故云经宗宗义立破者散善义释深信佛语故云宗义言立破者破于彼错立此真实故云立破论藏者摄论也凡小论者玄义云凡小之论乃加信受(云云)文意为破通论家错且以摄论下凡小论其实非斥菩萨论此是问[前-刖+合]法一家若会摄论时通论家犹不用之者应致此难也言凡小者天亲论主是内凡位故名为凡望佛大人故名为小菩萨等不相应教者散善义云不可信用菩萨等不相应教(云云)此释凡小论意同若合等者散善义云佛印可者即随顺佛之正教矣此释意也实菩萨说等者天亲即是千部论主岂是有错摄论说唯愿别时意不违佛教自本唯愿是别时意愿行具足得往生故得文大旨等者得三宗大意不闇诸宗根元因由也释签六云若得文大旨则不瞢元由矣释唯局自宗等者用人师释局自宗也论有自他宗用不用故云取舍依物一乘宗旨不用唯识五性各别法相宗不用佛性论云说无佛性是不了教通用论应知佛经自佗宗非不依用之故会违文也言法华说一切皆成法相宗或会少分一切或会为令不定种姓回心也又仁王璎珞等经说凡夫不入报土我宗会对自力断证机说升进门等也傍依凡集一代等者释论一云凡集一代种种诸教有一百亿部(已上)。

　　梵洛叉此云亿也问选择华严法华随求尊胜等经因明往生是为傍依何今以一代经云净土傍依耶[前-刖+合]傍正之义未必一准三辈念佛篇念佛为正诸行为傍今傍正此意也选择翻对五种正行以明五种杂行今以一代经为净土傍依约读诵杂行选择云读诵杂行者除上观经等往生净土经已下于大小乘显密诸经受持读诵悉名读诵杂行(已上)。

　　问立净土宗义依二者深心今依一代经立净土宗义亦可云依深心耶[前-刖+合]然也大师释云就行立信者然行有二种一者正行二者杂行(已上)。

　　依一代经立净土宗义依杂行立信释也问此义不明下云文中所释三心全是念佛三心何今云依一代经立净土宗义依杂行立信释乎[前-刖+合]此难甚非也杂行立信释非文中乎但云文中所释三心全念佛三心约一家正意杂行立信大师傍意故云傍依凡集等也问下判大师御意深心一句收观经一部不释深心一句收一代经何依一代经云立净土宗义耶[前-刖+合]深心一句收观经一部者约佛随自意大师正意故下云自深心释出念佛一宗即此义也今依一代经立净土宗义约随他杂行也就之有总依一代别依三经等三重传若指翻译将来等者此是上上品读诵大乘亦是杂行也上傍依一代广通大小乘经今狡局大乘经也选择云就翻译将来之经而论之者乃至显密大乘经总六百三十七部二千八百八十三卷也皆须摄读诵大乘之一句(已上)。

　　大师释云等者读诵正行释也上来读诵杂行读诵大乘读诵正行次第相连所以宗义立处读诵正行中别依观经故(云云)一有缘经故等者如镇西宗要一但宗要第三由引证定祈愿灵验斯乃三昧发得功故正一家大师三昧发得在从证定祈愿已前凡于定中或见光明或见净土或见佛身是则名为三昧发得新修传云观想忘疲已成深妙便于定中备观宝阁瑶池金座宛在目前(已上)。

　　是正大师三昧发得也深心一句者决定深信一念十念定得往生深信心收观经一部观经一部唯念佛故如来在世有信心人等者对信心人佛说此经即是从信此经开也凡观经一部等者佛意虽欲唯说念佛随机一往说定散门选择云随他之前暂虽开定散门随自之后还闭定散门一开已后永不闭者唯是念佛一门(已上)。

　　正杂助正等者是会伏难言上云二百余行广释偏念佛安心今亦云所信法唯是念佛若尔者何释就行立信下正杂二行助正二业耶也通意正杂助正分别因明结归本愿正定信以为本意本愿撗三心等者第十八誓三心具足念佛生因是故十方众生中可有撗竖二机明本愿正意虽可通撗竖无一二言故且传横三心也非是指三心心体等者是上所引上人观经私记云上上品有念佛说定善毕即说三心全为说念佛也祖师上人明此佛意释上上品有念佛也非是以三心即言念佛行心行各别故三心心体者三心即心体强不及舍信欲分别义也虽然性习等者如来说定善竟说三心全为说念佛也虽然机欲不同故于上六品说大小行故云性习不同等性习等义如散记二从佛意之方等者问上广释约随自意观经一部唯是念佛何今狡云九品之行唯在念佛耶[前-刖+合]上约定散随他念佛随自义故云观经一部唯是念佛今约散善随他念佛随自义故云九品之行唯在念佛例如等者如来本意在一乘故始于华严说一乘法终至法华显说一乘中间四味三教只是随他之说非佛本意约佛本意一代唯有一乘妙法之外更无余法今亦然也约佛本意上上品有念佛从本下下品说念佛中间大小行非如来自说本意约佛本意九品之行唯在念佛矣华严初分任佛本意唯说一乘故释签一云佛本意在大故遂本居初(已上)。

　　推字后学写错欤机不纯熟等者华严后分而有小机然彼小机不堪一乘故云不纯熟为使小机引入一乘而说四味三教方便调其小机停小乘执故云调停大机渐熟而到法华令悟实相云授醍醐妙药也初后佛慧等者开觉实相是名佛慧初者华严后者法华利根之人初入佛慧钝根之机后入佛慧妙玄十云始见我身入如来慧今闻此经入于佛慧初后佛慧圆顿义齐(已上)。

　　此妙彼妙等者以华严圆例上上品三心以法华圆例下下品念佛然法华玄二意彼妙方等般若圆而非华严圆但集解上云初顿部有一粗一妙一妙与法华无二无别注云无二者一也无别者同也良以彼妙此妙妙义无殊(已上)。

　　此乃含今意也文中所释等者从经云一者至诚心下至亦名回向也云文中三心问云文中三心全念佛三心不明至诚心下释一切众生身口意业所修解行深心下释说此观经三福九品定散二善乃至专心念佛及修余善等回向心下释过去及以今生身口意业所修世出世善根尔者如何[前-刖+合]释处处通余行义但是傍意而非大师正意所以者何文中三心若通余行何释三心既具无行不成乃至又此三心亦通摄定善之义乎如唯识云义有异者皆别说之既释三心既具等能别言知于文中释出余行今家傍意明矣上人得释故之一字等者问宗要四云起行略说者故一字是何今云三国相传宗义源依二者深心一句乎[前-刖+合]一心专念文就行立信释能信安心所信起行也然师约所信释起行一字冏师约能信判二者深心能所不离故非相违玄忠西河亦同立等者如要集处释所云三信等者此三信三不释赞叹门如实修行然今云三信三不释我一心论注判是故论主建言我一心以三信三不引合论我一心故云释天亲我一心论十大章初等者十大章中第二起观生信也论注云起观生信者此分中又有二重一者示五念力二者出五念门矣记云起观是起行生信是安心(已上)。

　　从安心生信开出五念行是今所用也虽云五念行约论主本意唯在赞叹门摄在称念故论主意从二者深心开出念佛一宗也。

　　第二重下

　　旨归者意趣也施化利生门者佛应机施化随根利生故名为施化利生门是约能化解义分者众生随教解义故云解义是约所化能所共浅故云因分可说发迹入源门者拂除施化利生解义因分踪迹入佛意源是则名为发迹入源是约所化仰信分者高仰果位转于解义名仰信分亦约所化凝然常住者法相宗谈凝然常住不作诸法故独空毕竟者出心经秘键三论宗谈毕竟皆空真空一味故法界圆融者华严宗谈四种法界圆融故三谛相即者天台宗也六大无碍者真言宗也即身义云六大无碍常瑜伽故即心非佛者佛心宗也马大师云即心即佛非心非佛矣如此佛教者指上六宗宗宗所谈依佛教故名色者指佛教体所言名者具名句文其名句文者假法相宗意二十四不应假立故所言色者声也声色法故是有三义一者佛教以名句文为体唯识论二云名诠自性句诠差别文即是字为二所依(已上)。

　　二者佛教以声为体即如来音声也是名色中色也三者佛教以名句文声四法为体今略云名色是也维摩经云有以音声语言文字为佛事(已上)。

　　非因位分者凡知佛意有四不同凡夫信知三贤学知十地分证知如来究竟知夺而言之非究竟知故云非因位分离名言等者名言思议解行即是因分踪迹绝离因分踪迹名发迹入源门佛之密意者佛内证智是名实智如来实心者佛见分心相宗是名根本智也文内妙法等者法华方便品说叹诸佛释迦权实二智寄言叹二智名文内妙法绝言叹二智号文外之妙寄言叹者经云甚深微妙法难见难可量矣绝言叹者经云是法不可示言辞相寂灭(已上)。

　　法佛三密等者大日法身所说三密显教之中等觉十地不能入室故云三密(云云)此等皆立等者指大论等四文云此等皆立等所言大信者𣵀槃经云大信心者即是如来(已上)。

　　信中不离解等者下云纵虽不堕觉不觉际离真智顽愚心地修行分齐不可同实迷众生若不同实迷者何云脱悟解耶(已上)。

　　即此意也问如何是信中不离解果中修因行[前-刖+合]今日为君重漏泄翩翩[歹*爪]雁下遥天要门内因弘愿外缘等者如玄记三引圣励凡等者释经三世诸佛净业正因文也序分义云引圣励凡但能决定注心必往无疑(已上)。

　　世戒行三三世诸佛为成佛因故云引圣况生净土有何疑殆故云励凡弘愿教门等者摄凡夫愿谓之摄凡摄圣人愿谓之被圣言依本愿力凡夫生报土况依本愿力圣人生报土有何疑虑乎如是以义分劝励者约施化利生门能化以道理归依者约解义分所化直为𢏏陀等者引凡夫念即生不断烦恼等显不堕悟解门改转凡情断破烦恼依悟真理故虽云净土施化利生解义因分不堕悟解门超诸教解义分堕悟解门乃同诸宗果分大信也又佛密意等者玄记三云又佛下至旨趣正明解义教门难晓矣既判解义教门难晓故引解义分也随机显益等者虽释何等为三一句意兼上下兼上者发三种心即便往生是显三心往生之益故云显益未说三心是其名义非于显露故云意密征者责也自问自征共是何等为三问起也若但何等为三问起岂是得解三心名义兼下者非何等为三自问一者至诚心等自[前-刖+合]何由得解乎上文云佛密意教门难晓今文云意密难知二文意同虽云解义因分不堕悟解故全当诸宗大信也能令速满足等者速得成佛也但今单信大信为云无千波[一/力]浪义路分别迹判能令速满足功德大宝海也千波[一/力]浪等者分别诸义理知解迹也信得及者信义也彼下顿中渐等者如第四重拔群者拔抽也群众也抽诸宗义也未断凡夫出过三界自然悟道密意深奥也硕学者硕大也宏学者宏屋深也大也广也硕学宏学同是大学匠义也又如次浅深异欤矿金纯金者如下为一明一者胜鬘经为一乘机说一乘法故名为一明一一乘法藏论等者彼论云法华一乘能归一乘净土一乘所归一乘(已上)。

　　举教门义理等者是上破难若向义路信得及还是解义分以解义分难还是解义分非但不知单信大信亦不知解义分也宛恰者比物貌如以一重等者关以木横持门户也门户关一重一本然一重扃上又一重扃岂是中乎非止不知一重扃又一重扃故一字不打画者韵会云画胡麦切徐曰若笔画之也矣一字一画也一字不打画唯白纸所言一字者释迦出西天末后曰不曾说一字是也古人云三乘教外述文章一字元来不着画八字无两弗者今云两乀人天眼目云两丿八字无丿乀两只曰纸也所言八字者达磨来东土最初云单传心印不立文字是也其一字八字者本来白纸也人天眼目云八字无两丿胡僧笑点头引今此两句我宗意虽云解义分不堕解会门解会一点无只本来白纸故同诸教大信本来无事玲珑八面玲珑者明貌从凡解者至名为妙解诸教解义分从以佛智至即是如来诸宗大信从或说智慧至度量亦是诸教解义分也于中智慧等八字法华譬喻品文上根等八字菩提心论文如次天台真言意也虽非上智等者问知本愿无谬悟名号功用出世佛法分别何云世情分别乎[前-刖+合]本愿名号虽出世佛法知本愿无谬解名号功用凡夫分别证悟真理截断凡夫情量分别然净土机不改一毫凡夫念虑故云世情分别智慧解义分乃至可胜彼入源门等者问上云我宗解义分全当诸宗大信今云我家解义分可胜彼入源门上下相违如何[前-刖+合]上是与释今正夺释也虽云我宗意解义分非如诸宗解义分堕悟解门故与同诸宗大信斯乃上义约诸宗大信脱于悟解今约虽云大信果分不同实迷故未免悟解此是夺释也问十方三世诸佛皆以不同实迷我宗施化发迹共得往生得生已后是亦不同实迷然以不同实迷何为心地修行过失[前-刖+合](云云)纵虽不堕觉不觉等者觉谓悟不觉谓迷真智谓转凡入圣智顽愚谓生得凡夫斯乃不堕迷悟不预凡圣也殆者将也覆耳鸣铃者类聚云掩耳似盗铃遍计所执情量者凡夫人执法执唯识论九云妄执实有我法自性此即名为遍计所执(已上)。

　　六道赖缘假者赖谓即依赖缘谓即烦恼见惑四恶缘思惑人天缘赖此烦恼业感生死苦果从本无自性故名赖缘假果德难思等者一明果德难思二明发迹入源初明果德难思者玄记三云又佛下至旨趣正明解义教门难晓(已上)。

　　大师难晓记主难思意全惟同记主以佛云果位钞主以佛云果以密意弘深等云德斯乃佛德故其果德者因位难测故云难思记主果位难思钞主果德难思言异意同次明发迹入源者此是仰信分其仰信分者记云仰惟下至去也正明仰信二佛方便(已上)。

　　上果德难思下发迹入源上下连续云果德难思发迹入源故记云仰惟等者此明佛意甚深难知教亦难解但虽不知其甚深致释迦发遣𢏏陀招唤其文分明唯作仰信定得往生(已上)。

　　此记虽释仰惟已下上下连续正明果德难思发迹入源于中此明佛位下至甚深致明果德难思释迦发遣下正明发迹入源文中唯作仰信者唯简持义简去知解持取仰信故云唯作斯乃拂果德难思知解迹归入仰信果分之源是故但虽可云发迹入源以单信大信云发迹入源故为简异之上下连续云果德难思发迹入源也问今云三贤十圣弗测所[闚-夫+矢]其理无疑此上果德难思等知果德难思等𡱈仰惟已下不通佛密意等乎[前-刖+合]正还愚痴在仰惟等故云此上若如所难于仰惟已下文中指何处云果德难思乎玄记三云又佛密意乃至常乐者自下明果位难思发迹入源何果位难思等云局仰惟已下乎问糅钞指佛密意弘深云果位难思指教门难晓云发迹入源然今又佛下至旨趣云果德难思以仰惟已下云发迹入源违糅钞岂当作者意乎[前-刖+合]又佛下至旨趣云果德难思以仰惟已下云发迹入源一家释义记主批判既分明也谁诤之乎然教门难晓解义分而非发迹入源故上我宗解义分同诸教果分证㨿引又佛密意等但钞意教门名迹佛意名源教门难晓约佛意源故指教门难晓云发迹入源此犹果位难思分齐而非还愚发迹入源然以教门难晓判发迹入源为显同诸教果分也例如诸佛同道时云𢏏陀于诸佛乃佛乃祖等者乃往也乃佛乃祖是凡是圣皆还愚痴生于极乐唯此一事佛祖本怀也解信二字者解谓即是解义因分信谓即是仰信果分拂解义迹归入仰信是则名为果德难思发迹入源空师辨师等还愚痴具在里书又所云单信大信者置又隔意果德难思有解信二此机唯信从本无解故云单信问拨解义分迹名发迹入源单信大信无知解迹何由名发迹入源乎[前-刖+合]单信之机从本无知解迹名发迹入源如云泯绝机知格外宗风剥尽悟解自然悟道斯乃从本无机知云泯绝自本无悟解云剥尽单信发迹即此意也糅钞云我宗拂迹入玄者不改最初不变𨄎趾不可深思只么仰信(已上)。

　　问第十重判二者深心信单信大信果德难思发迹入源门玄义序题门是知以单信大信名果德难思发迹入源门见尔者如何[前-刖+合]二机差别如上但至难者一家大师以单信大信释笼仰惟等文中故述二者深心乃至序题门也如此诸解义等者指常立大信如法修行观念法门引般舟三昧经云佛告[跳-兆+友]陀和菩萨欲疾得是定者常立大信如法行之则可得也勿有疑想如毛发许(云云)明此如法修行说勿有疑想勿狐疑等指之云如此诸解义悉是遣疑烦恼教门方便也凡钞主笔体自非先意人岂当素意乎单直仰信正机者虽有种种念佛往生机以愚钝念佛为我宗正机也死猫儿等者禅林类聚云曹山本寂禅师僧问世间甚么物最贵师云死猫儿最贵云为甚么死猫儿却贵师云无人着价(云云)莫谓等者莫谓唯须四字单信大信也莫论等者莫论意在四字单信大信也净土门意还愚痴生极乐者糅钞云还字强不可存意许但准下意抛诸解义分还一文不知愚痴也下云愿诸学教人抛诸义理等故四句中第一解解因分因分者初解对实大乘信后解对权大乘信因分因分亦复如是唯解人空故以见思断为极果故我无尘有者毗昙人空法有也我尘俱无者成实空门人空上破界内法执故第二解信因分果分者所言解者对实大乘信信者对小乘解因分者对实大乘果分果分者对小乘因分谈断十二品无明到妙觉故第三信解果分因分者所言信者对权大乘解解者对我宗信果分者对权大乘因分因分者对我宗果分也𫟚书中高祖上人云等者此词出上人传上人传四十五云捡挍别当是出家官故此本可为正欤推传意补此职人非学匠欤乌帽子者如云幞头岂是御天寒乌帽子非是防寒只是为威仪也言不缮威仪义欤。

　　第三重下

　　诸宗之习统[一/力]行等者华严意统法界圆融一法缩顺理菩提心一心天台意统一心三观一法缩无作菩提心一心等也南无二字是归命者凡于南无有愿有行口唱南无唯是行而非是归命心念南无是云归命亦云发愿心念南无者思助给斯乃归命也添寿字但是一德等者阿𢏏陀翻无量寿但局寿命无量一德其外事皆似有量故云非是尽理释凡三经等或云无量寿或云无量光皆是义翻而非正翻局一德故阿𢏏陀实翻无量大经云无量觉故相应此无量觉故云天台释最宜也大师虽存无量正翻且顺世情云无量寿义寂云寿命世人所宝重故顺世云寿(已上)。

　　无量名等者名体义用如观念门下一切有名物皆阿𢏏陀等者问他流谈名号诸法依正不二故[一/力]法皆名号与今同异如何[前-刖+合]天地犹近彼谈名号诸法依正不二故[一/力]法当体全是名号故破邪义今此不然阿𢏏陀实翻无量无量之词而无泄物故云一切有名物等其无量者果号三字其[一/力]法者名号所具功德是也故下判无非[一/力]法皆无量觉所具即此义也然则等者述柳樱等无离阿𢏏陀名体萩葛等悉是阿𢏏陀相貌明三字所摄[一/力]法也五千余卷是阿𢏏陀经三世诸佛皆阿𢏏陀佛者明果号三字功德也平等觉经云十方三世佛一切诸菩萨八[一/力]诸圣教皆是阿𢏏陀(已上)。

　　是其谓也一代结经者古人释𢏏陀经云八万法藏妙肝心一代圣教之结经(云云)又今释云今言等者上来释因观经题名无量寿梵汉相对以六字翻六字今正引释题名无量寿文故云又今释大师释今言无量寿即其义也问无量寿是𢏏陀别名觉即通号通别虽异俱是人名何云无量寿者是法觉者是人耶[前-刖+合]无量寿觉虽俱佛号无量寿是所具之德谓之于法觉能具觉谓之于人能具所具能觉所觉人法显然又劝进往生论释无量寿云表法身常住妙德是约本有心德今无量寿者酬寿命无量愿无量寿故是约修生佛德也又观经题名有异本道绰所览本佛说观无量寿经天台所览本佛说观无量寿佛经大师所览本佛说无量寿观经(云云)今人法者七种题中人法也安乐集云今此观经人法为名佛是人名说观无量寿是法也(已上)。

　　是约能说所说分别人法今就所说分人法也问大师就所说云分人法不明一家所览本所说中无佛字何云觉者是人乎[前-刖+合]为显要行而加三字就此分别人与法也或可由佛自唱题故有即体名等者名体不离义也论注云名即法者诸佛菩萨名号般若波罗密及陀罗𡰱章句(已上)。

　　第四重下

　　天台因果为宗实相为体者天台观经䟽云大乘经以实相为卬为经正体故以实相为此经体矣又云此经以因果为宗以心观为体(已上)。

　　十六观因往生是果名之为宗无生即空而生是假无生而生而生无生即是中道故云心观一心三观即是实相故云经体求异一家净土教门等者大师释云今此观门等唯指方立相住心而取境揔不明无相离念也(已上)。

　　既遮揔不明无相亦表唯指方立相斯乃执心牢固但著有相义也玄忠名号为体者论注云即以佛名号为经体矣注记云今经所诠专在佛名故从所诠判为经体(已上)。

　　言之所贵曰宗等者问天台与一家分宗体不同玄忠但释名号为体不分宗体不同有何意乎[前-刖+合]人师意乐不同鸾师唯以所诠而为经体斯乃言之所贵为宗宗即体也大猷者大道也韵会云繇夷周切道也通作猷诗下云大猷圣人莫矣实相全名号等者名号实相即相无相理事纵横实相行皆是依下所引玄忠释无生行等者无生𣵀槃一法异名𣵀槃经云亦名𣵀槃亦名无生亦名无为矣大师释云念佛即是𣵀槃门矣如来行约人𣵀槃行约法妙玄四云大经云复有一行是如来行所谓大乘大般𣵀槃矣又云即人论法如来即𣵀槃即法论人𣵀槃即如来(已上)。

　　古人立法身同体因者求观十因云一心称念阿𢏏陀佛法身同体故必得往生(已上)。

　　佛法身与众生法身全是同体以同体故我等行处全如来行等也第一义谛者妙玄八云最上无过故名第一义谛如是等种种异名俱名实相(已上)。

　　准上来引文第一义谛无生𣵀槃无为[泥-匕+工]洹实相名号往生净土言异意同云同时胜者性相两顿共不经劫故云同也胜者有下三重胜十信一[一/力]劫者仁王璎珞起信等意也地前三劫者仁王经意也西河悟真千福者安乐集下云愿生净土随寿长短一形即至位阶不退与此修道一[一/力]劫齐功(已上)。

　　一家如下群疑论四云生彼西方得名为阿鞞[跳-兆+友]致及正定聚(已上)。

　　此二文下二释一形十念功当十信一[一/力]劫功行证也少许时间等者作者意引依一日七日行登初地证言依一七日行得往生净土须臾刹那顷登欢喜地故望净土机情云少许时间以娑婆时分而云迳三劫在此秽国送三劫间于彼净土须臾刹那如仙家半日人间七世进入明门欢喜地者本业璎珞经上说初地云三谛现前常修其心入百法明门所谓十信一信有十为百法明门(已上)。

　　释论七引如来藏本识经云十信十信十解十信十行十信十向十信十地十信佛地十信乃至无一一法而非十信(已上)。

　　今十信者十向十信观经云得百法明门住欢喜地(已上)。

　　随其心净等者圣道顿证悟时得心净土净果报故齐顿生顿净土顿叶不退得究竟解脱成佛故等顿悟顿故云大同圣道顿犹许断惑故等者问止观引净名经不断烦恼而入𣵀槃显天台圆教旨别本即身义释不断烦恼即身成佛挥真言密教宗何今云天台真言许断惑耶[前-刖+合]天台真言以烦恼即菩提为不断义然释要钞以无明即明为真断惑悟烦恼即菩提是真断惑岂类我宗有凡夫人烦恼成就不断烦恼乎烦恼质碍等者大论云若得无生法忍断一切结使死时舍此肉身(已上)。

　　𣵀槃䟽云分段质碍烦恼虽尽必须舍报(已上)。

　　此二文意登初地虽断尽分段惑舍此肉身而命终故云舍报也今云大论名䟽大论如向净名䟽未勘之分段质碍文注记云𣵀槃䟽糅钞云智度论也隔时道不行者圣道门顿教虽直期成佛生身得忍菩萨必须舍报故云隔时道不行问真言云不舍此身进入佛位天台云六即智断一生可辨虽然有下机不遮成隔时然不分机上下何云隔时道不行乎所难必须舍报文判别教义以权渐意难实顿宗谁依用之尔者如何[前-刖+合](云云)大原问[前-刖+合]者第七[前-刖+合]云韦提希夫人于第七观时得大悟无生(已上)。

　　未断惑顿坏成断惑教门无之者问大师释微尘故业随智灭灵芝判逮至彼方始论断证斯乃非未断惑顿坏成断惑教门乎[前-刖+合]所难二文释于得生已后之事今立未断超入之义于净土门云不断惑不生报土而无经释故云未断惑顿等也选择集者指天台真言皆虽名顿教文是在上人大经私记然颂义云选择集彼唯佛一道独清闲释如在法事赞般舟赞两处亦在广本选择欤南北者胜劣义也南对北语北奔也军败走为北安乐集者集上云我求法时中亿亿众生起行修道未有一人得者(云云)次异者异胜义也生身得忍者释签一云地身住前为生身登地登住为生身得忍(已上)。

　　大寂无为者佛果义也仁王经说妙觉云大寂无为金刚藏往生不退至菩提者是判住正定聚愿凡不退与菩提虽似有因果异彼愿不说经劫故论速得菩提注引此愿故处不退即究竟菩提也十地愿行自然成者是举因圆即显果满十地愿行既是成就乃佛果故为主投化等者玄义意正报难期依报易求投化即易为主即难正报难期者成佛难得如民望国主依报易求者往生易得如民投王化今引之通伏难伏难意成佛难往生易成佛往生既是各别何今云往生外无成佛乎通意云修念佛一行于此秽土得成佛果最难修念佛一行往生净土而易且建立二门遣凡夫疑烦恼解义分方便实往生外无成佛故须臾授记等者问上云大寂无为妙觉果满今云须臾授记十地因满上下相违如何会之[前-刖+合]往生外无成佛云须臾授记号无为唯名计也经说者称赞净土经也皆令得佛[泥-匕+工]洹之道大阿𢏏陀经文也。

　　第五重下

　　诸经起说等者玄义云诸经起说不过五种一者佛说二者圣弟子说三者天仙说四者鬼神说五者变化说今此观经是佛自说(已上)。

　　若佛所说等者所引四文皆显佛自说胜言了教者了是决也佛说决定真实言教故云了教菩萨等说是不决定不真实教故云不了散善义释佛语决定了义亦判佛语真实决了义故菩萨等说下为破通论家以摄论名不了教佛是等者佛是正使习气断尽故非是疑惑心中语不为一切等者释不为初地十地破人所破坏信佛语故释迦如来暂时等者秽土出现应身为本然华严法华等为一机一缘于应身上暂时之间现报身仪也佛华圆融者华严经具名大方广佛华严经故号佛华说于四种法界圆融故云圆融法慧功德林等者旧译华严五十卷或六十卷七处八会三十四品新译华严八十卷七处九会三十九品也第七重会普光明殿有十一品中第四阿僧祇品与第九随相品如来说也其外加说初会普贤菩萨说第二会文殊菩萨说第三会法慧菩萨说十住第四会功德林菩萨说十行第五会金刚幢菩萨说十向第六会金刚藏菩萨说十地等也佛力加被六大菩萨令说品品故云加说四十二大菩萨者释签十云如华严中说十住时有十慧菩萨法慧为首说十行时有十林菩薩功德林为首说十向时有十幢菩萨金刚幢为首乃至说十地时有三十六菩萨皆以藏为名金刚藏为首(已上)。

　　然糅钞判十慧十林十幢十藏以三十六藏云十藏欤所以十藏中摄无尽义况三十六藏乎五教章中云所以说十者欲显无尽故矣十慧等四十菩萨加普贤文殊四十二大菩萨也自然无师者因位之时虽依佛教解脱道时不由他悟故云无师而说佛法等者五种说中除佛自说以余四说云一切世间中真实者对虚伪善语者对恶语于实善中最胜之语云妙好语余四种说亦于众生有利益故入佛法中也如毗𡰱中说者五教章上如云毗𡰱者即大乘指大乘经中欤名义集如云毗奈耶或毗𡰱指律藏中欤卬定者卬可决定义也古师释等者妙乐在弘决一秽土出现以劣应身而为境本于丈六上四教机见是各别也三藏教机见丈六佛是劣应身通教机见十里等佛即胜应身别教机见音声无边色像无边此是报身圆教机见无相无碍同法界空是法身也小乘佛等者小乘意依三祇百劫修行今日初见成佛不知无胜教主根本故见无常齐业佛也大乘意无胜教主分身化来知示现三祇百劫因八相成道果故云本知一家释云释迦如来真报土清净庄严无胜是为度娑婆分化入八相成佛度众生(已上)。

　　非灭现灭者台家之意虽通三身今约应身言之应身即是法报之用体既无灭用岂有灭故云非灭为度众生方便现灭故云现灭以一餐之力等者是因位施食由施食修因得寿无量果今一餐者是依小因得大果义又最胜王经说释尊寿量云不害众生命及施于饮食由斯二种因得寿命长远果(已上)。

　　释迦佛寿命过于亿百千劫无数无量故云过于此斯乃显无限量也诸根悦豫者眼等五根同现喜相名根悦豫今说此经既显本怀故现悦豫悦者喜也豫者悦也寿量无限姿色不衰故云不变光颜常住亦是不老故云不异定已究竟慧既[〦/(ㄠ-ㄙ+?)]畅故云究畅定慧无边故云无极定慧满足于一切法得自在也于此中下等者缘觉名中声闻名下于此二中示现入灭故云现灭净影云亦无所作无因可作亦无所有无果可有言不起者无净可起言不灭者无染可灭得平等法约理辨证(已上)。

　　座百宝莲华者准智论意报身座莲华虽然所座义一家无判释序记二云能座佛三身具足之化身(已上)。

　　斯乃三身相即应身故备菆身德以座莲华小乘应化仪乎者小乘应化无常之佛今经教主寿命无量后座茅草此座莲华彼不说净土此十方净土现于光台彼不明十方净秽多佛此以十方恒沙诸佛为证诚佛说法岂类小乘应化仪乎𠰥准寿命无量座宝莲华偏可谓报身虽然秽土出现面应身也虽云应身三身相即应身也显教法身无色无形者问法华说微妙净法身具相三十二何云显教法身无色无形耶[前-刖+合]法身即是四八相本让功于本故云具相弘决一云智称法身故名深达即指法身为诸相本故云法身具三十二(已上)。

　　密教立法身色形者二教论下引智论云法身佛常放光明常说法(已上)。

　　放光明者立法身色形证也常说法者明常恒说法文也真言不云融即者问付法传上释法报应化体同用异三身相即义分明也如何[前-刖+合]所难是寄显门意欤若约密宗正意十不同云法华经是释迦说虽云三身即一于应身上诠法报也胎藏界是法身说虽云三部一体若论其实唯是法身也(已上)。

　　斯乃应身法身高下分明也权教隔别三身等者䟽记九云法定不说报通二义应化定说若其相即俱说俱不说(已上)。

　　法身内证故云不说自受用身内证不说他受用身对机说法故云通二应局化他故云定说斯乃权教隔别三身若约相即法身即报应故云俱说报应即法身故报应全理故云俱不说此是实教相即三身也所云法身说法等者大日经䟽一云薄伽梵即毗卢遮那本地法身次云如来是佛加持身(已上)。

　　经说教主云薄伽梵䟽释本地法身异本即身义判六大名佛时既名法身依䟽本地法身与即身义六大法身真言教主本地六大法身欤但弘法大师二教论上释自性法身所说秘密真言等问六大法身与自性法身为同为异[前-刖+合]六大能生自性法身所生即身义云以六大为能生以四法身三世间为所生(已上)。

　　自性法身四法身中第一也能生六大十方法界有情非情生佛体性无有边际故名六大所生法身具足相好能生六大岂具相好若具相好加持四曼分齐而非能生六大法身相好也加持身说法者大䟽钞一云加持身者是曼荼罗中台尊此佛名加持身当报身也(已上)。

　　加持者新译语也旧云护念即身义云加持者表如来大悲与众生信心佛日之影现众生心水曰加行者心水能感佛日名持(已上)。

　　四曼分齐者一大曼荼罗二二昧耶曼荼罗三法曼荼罗四羯磨曼荼维也即身义云大曼荼罗谓一一佛菩萨相好身(已上)。

　　若具相好说法纵使虽名自性法身加持四曼分齐而显教所谈报应二身也华严云等者华严教主即有二种一者华藏世界根本台上卢遮那佛是为教主具如糅钞一者以今日之释迦如来即为教主俱糅钞虽云悉达释迦现本土现遮那非正华严于五教章立十异中第三主异者以释迦佛为彼教主明异三乘教主三身故云主异五教章上云三者主异谓此一乘要是卢遮那十佛身及尽三世间说不同三乘等变化身及受用身等说矣如来一身自有十身故云一体体者身义一身一体言异意同不分法报应之三身故云不分清凉略䇿云如来一身自有十身矣又云分三身名目三乘教内今一乘玄旨一体不分矣五教章下云非法非报化如别教一乘是十佛故也(已上)。

　　问妙玄七引像法决疑经云或见报身座莲华藏世界海为百千亿释迦牟𡰱佛说心地法门(已上)。

　　是以梵网教主说报身何云不分三身乎[前-刖+合]新译华严说法报不分二三莫辨依五教章二者生身法身也他受用与化身合为生身自受用与法身合名法身也三者法报应也既表十佛境界遮二三莫辨何云报身乎但至像法决疑经者部别见别不须和会定云报身者于华严宗定报身不分明但从他宗见之本土教主对自眷属说心地法门故自受用身也至第二传教主者他受用身也梵网古迹下释我今卢遮那方座莲华台云此初他受用身传说此身应第二地戒波罗密此经宗故(已上)。

　　加之像法决疑经说分明也法华教主或法身者凡以三身配四教时圆教教主即法身故法华教主亦法身也故文句一云隐前三相唯示不可思议如虚空相即圆佛自觉觉他故(已上)。

　　斯乃释法华主成就为法身也或报身者净名䟽云若说法华单现尊特(已上)。

　　所言尊特者报身也集解上云亦名他报又名尊特矣圆觉经䟽云他受用报法性尊特矣或三身相即应身者智礼云若闻圆乘必见法身圆见应身皆唯本具矣上二句释为法身于教主下二句判为应身乎教主云皆唯本具故三身即一应身也次下释以久远实成释迦为教主若此之时约寿量品自受用报身也文句九云此品诠量通明三身若从别意正在报身(已上)。

　　以教主自己等者古人云诸佛在心头迷人向外求内怀无价宝不识一生𠇲矣释迦如来等者法华云我实成佛以来夂远矣斯乃实修实证自受用身然今习入自己证理故云皆在等皆在等者大日经䟽三云众生一念心中有如来寿量长远之身(已上)。

　　即此意也心王大日等者异本即身义云毗卢遮那心王余是心数也矣文意于胎藏界曼荼罗五百尊中中台大日心王余四佛等心数曼荼罗此云轮圆具足功德圆满无阙减故净土宗旨不尔等者今经教主定三身即一应身有三由一秽上出现面应身故二别以𢏏陀而为教主释迦唯是发遣教主故三加之三辈已下为遮三辈九品三贤十地教门权说故欲色二界界番者大经云其四天王及忉利天又云第三𦦨天乃至色究竟天(云云)此等因顺余方教门实非天非人故若法身等者亦无所作亦无所有等见法身寿命无量座宝莲华见报身也三身相即应身故备法身德具报身德也。

　　第六重下

　　三双六重四番问[前-刖+合]者如玄义并记致请者请问也散善自开等者问散善自开本意念佛何于序分不说名号乎[前-刖+合]大功迟成𢏏陀五劫思惟大善故无左右不说乃至于下上品先说大乘十二部经首题名字且是与机机不逗间于此之时说显名号大善秘术㝡有深意诸佛大悲等者玄义云诸佛大悲于苦者心偏愍念常没众生是以劝归净土(已上)。

　　问随自意语与出世本怀同异如何[前-刖+合]约圣道随他意净土随自意义随自本怀词异意同法华玄一云随佗意语非佛本怀矣二定善随他等者夫人偏是虽请定善佛阁定善自开三福定善随他散善随自是其义也偏说定门等者序分义云机缘未具不可偏说定门佛更观机自开三福之行矣又云若依定行即摄生不尽是以如来方便显开三福以应散动根机矣三定散随他等者选择云释尊不付属定散诸行唯以念佛付属阿难矣又云随他之前暂虽开定散门随自之后还闭定散门一开以后永不闭者唯是念佛一门(已上)。

　　二散善随自他意语者散善一门是佛自说故云随自于散善中说上六品应是性习不同机宜故云他意斯乃随自中随他也[前-刖+合]定散得受机者四番问[前-刖+合]中第二问虽广举定散众机[前-刖+合]偏述随自一机也除斯已外等者谤法无信八难非人难回心故属不堪机故云除斯下堪能机故云已外一心已下释第十八愿文意也彼宗意等者释签一云自法华已前皆曰随他故前教中虽并有融以兼𢃄故并属随他(已上)。

　　四十余年等者无量义经云四十余年未显真实(已上)。

　　其真实者二乘成佛十如实相龙女成佛夂远成道等也随转理门者要集记六引瑜伽钞云彼随转理门与天台随他意语同(已上)。

　　随转理门则方便说矣今意不然随转理门者备他门语显自门意也一家自说本意等者大师释中虽无随自随他名目解释义势其趣分明故云一家自说等十二部经等者第五优陀那旧云无问自说新云自说譬如从生肓者声闻菩萨譬不开究竟佛眼也二乘者上举菩萨略于缘觉今举缘觉略于菩萨影略互显假使等者净影云明一切人悉得圣道共思不知假使一切人之多也具皆得道行德胜也净慧智空证解深也佛慧无边叹佛智广如是致净叹佛德净穷至清净法性𣵀槃故难测知(已上)。

　　智慧海者名号者经智慧海释智愿海言异意同佛智名号等者问注记五云佛智是广念佛是狭非谓念佛即是佛智何今云言异意同耶[前-刖+合]注记意佛智是揔智通权实事理故云佛智广明信称念佛而唯事相行故云念佛狭今意不然即相名号事理纵横佛智名号言异意同。

　　第七重下

　　净土立高妙报土等者玄义云问曰彼佛及土既言报者报法高妙小圣难阶垢障凡夫云何得入[前-刖+合]曰若论众生垢障实难欣趣正由托佛愿以作强缘致使五乘齐入(已上)。

　　自力诸宗等者诸师以𢏏陀身土定应身应土以能生之机多是判圣人故大师于经论相违门开六假细释此义也举者皆也跨节者此词在法华玄二跨越也节制也止也则超法度义也未断凡夫小圣人等超入报国越是圣道自力法度也中三品等者诸师判中上品三果人中中品内九中下品世善凡夫一家释中品三人是遇小凡夫愚法声闻者净影云执小迷大名为愚法解小知大名不愚法性宗实大乘意等者若依小乘入无余后更不还生若依法相不定性者不入无余次定性者入无余后不许还生若依三论入寂之后许还生也今对小乘并法相宗故云性宗实大乘等八六等者𣵀槃经病行品说也本文在法事赞记初果入无余后过八[一/力]劫得发菩提心二果六[一/力]劫三果四[一/力]劫罗汉二[一/力]劫支佛一[一/力]劫也问断尽见思得罗汉果后入无余何今云前三果人入无余耶[前-刖+合]如所难得罗汉果后入无余但云初果二果三果约经生者灰身灭智等者问罗汉虽断见思离分段生未断法执直可受变易生何云无余证乎[前-刖+合]若依天台意经八六等教门权说其实直生方便土也故法华云是人虽生灭度之想而于彼土得闻是经(已上)。

　　但说八六等䟽记云经存教道被钝根者矣经劫敦逼之说要令其人速于此世回心若依香为意无余是教门经劫非教门起信论义记上云以二乘人本来不得无余依𣵀槃界故佛性论第三云二乘人有三种余一烦恼余谓无明住地二业余谓无漏业三果报余谓意生身变易身也矣义记云然彼二乘既不能知此三余乃至法尔皆有变易报残而彼不知谓为𣵀槃而实但是未烧身前期以灭智所得灭定(云云)又云二乘无余体灭定乃至由彼二乘根有利钝灭定防心种有强弱是故在定极迳八[一/力]乃至一念(云云)既遮二乘不得无余𣵀槃表法尔变易报残无余教门分明也亦释由根有利钝从灭定出经八[一/力]乃至一念经劫非教门明矣文中一念者指法华是人虽生等文也楞伽经曰耽小乘空三昧乐犹如醉人夂夂方醒(已上)。

　　空三昧词灭尽定炳然然一家唯释灰身灭智等不云教门故顺释家云待八六等自然生净土也生心觉动等者问于何土生身心耶[前-刖+合]一家无释准台家意方便土也具如糅钞未回心者如向者不愚法声闻不转自调心不发菩提心亦云未回心此不愚法人虽知有净土不发菩提心不欣于净土终入圆寂也转向大乘等者转谓改转向谓趣向改自调心趣向大心故云转向耻小慕大者方等益也法华玄十云得为耻小慕大之益喻如烹酪作生苏(已上)。

　　具成别人益者鹿苑证果声闻方等之时冥成通人般若之时显成通人冥成别人也但发等者准发菩提心无菩提心行况实相开会故云但发等秽土退缘多等者西方要决云退根罗汉欲界人中得果遇五缘退具恐失圣果起修道惑(已上)。

　　问住果声闻暂退而无永退何云难入乎[前-刖+合]退法思法深猒退缘约彼思念且云难入欲界人中有五退缘一长病二远行三诵经四营事五和诤(云云)阿𢏏陀佛国等者大阿𢏏陀经文也今引之意极乐国中诸阿罗汉入无余者无穷其数不入无余新得罗汉亦无穷数般[泥-匕+工]洹去者无余𣵀槃义也央尽也本所期等者为入无余虽愿往生既得往生不觉自然得成佛果故云无上宝珠等也法华信解品云佛说声闻当得作佛无上宝聚不永自得矣又云本无心有所希求今法王大宝自然而至(已上)。

　　销融一乘者华严天台也纯金一乘者虽通华天密禅今密禅也矿金宗者法相三论也图中矿金者韵会云矿古猛切铜䥫生者多连石也或作矿矣未明金体者小乘三宗不明佛性故云未明下金体同之矿垢未脱者矿垢惑障也天台圆宗断于四十二品无明法相三论但断于十二品无明不断其余故云未脱四念处云但知断十二品无明为己家之极果不知是他家之下因(已上)。

　　华严天台者此二宗一列显教一类故教内一类故销融脱矿者断尽惑义也真言佛心者真言虽教内而非是显教佛心虽显教亦非是教内以不通显与教二故一列也本来出矿不待销融者从本无惑不须断惑金刚顶经开题云不观修行不待对治本来住此法尔佛位(已上)。

　　六祖坛经云菩提自性本来清净矣问实教意约理无断约事论断故五教章下云约实谓无可断以本来清净故矣法华玄九云无明体性本自不有何须智慧解惑矣斯乃本来出矿不待销融乎又大日经䟽释消融百六十心矿石之垢证道歌述销融顿入不思议然何今云本来出矿不待销融乎[前-刖+合]所难诚尔也但真言以表德为本佛心以见性为旨故且云不待销融其实华天密禅共须断惑销融[泥-匕+工]今批判勿守株矣能令等者五会法事赞云但使回心多念佛能令瓦砾变成金(已上)。

　　若约等者云五个实大乘时净土宗亦名纯金也龙树菩萨等者智论云秽土一乘如矿金净土一乘如纯金(已上)。

　　纯虽得炼名者炼断惑义也百练成纯金惑尽成佛果若此之时华天密禅同得炼名也。

　　第八重下

　　修无相因等者因果相湏义也合家意无生忍法身本通初住初地也是啻者啻字常途不再读选择云非啻有多少义矣大学曰不啻若自其口出矣但海篇云啻音世不止如是矣若是再读证欤克念者尚书云克念作圣克能也通作克大师释云等者是释示观缘见彼国土等文释意令作此观者皆得无生忍也以观行人云积学者言无遗者令观行人皆得无生故云无遗言冥加者佛力加被非是显露故云冥加得无生忍现世显露故云现益文序分者指示观缘应时即得无生法忍举劝利益等者得无生忍正宗利益然佛说序举扬十三定善利益使人劝修故云举劝利益由序言方便者序分即是正宗弄引故云方便此乃玄谈未标得处者以正宗益远说序分故云玄谈序文虽言得无生忍未云何处故云未标其得处者若约韦提在第七观若约未来更不可定斯乃众生机不同故序临等者序欣净缘光台现土序见依报欢喜余身故云喜叹无以自胜今乃等者正释得忍言正睹者即是眼见言心𦚣者即心眼开初散心见后心眼开即得无生六贼等者六尘境也对六尘境发起烦恼造作恶业失功德财故云六贼起业烦恼相续不断故云常从业烦恼是恶趣之因故云三恶临临等也大师释云六贼常随三恶火𡊫临临欲入若不举足以救迷等(云云)定记二云为救众生堕恶趣苦周障急来故云立撮业系之牢者牢笼也或作牢造诸恶业堕三恶趣系世之囚如入禁笼是故名曰业系之牢不及端座者依造像功德经四威仪中以座为胜虽然今佛为救众生急来立撮不及端座也辨师乃至大原问[前-刖+合]者第七番[前-刖+合]入圣得果现世证入难云韦提夫人于第七观时得大悟无生虽是无初地无生语入圣大悟故初地证理无生义显然依之宗要二卷释初地无生义问性顿教意初住已上证位何今依后分教权门意云初地无生乎[前-刖+合]一家释十地三贤海不云地前证位仁王起信等此意也然师上人放言背等者镇西宗要见闻云夫人无生欢喜地也(云云)先达所立虽难改依法不依人𣵀槃教故明经释可存其义也经说依有相观见有相境何证理无生释定十信中忍简解行已上此外无云欢喜地无生释(云云)顺理者散善上上等者问此顺理义一向不顺理散机未发定约秽土得生已后何不发定大师释云四种威仪常在定不出三昧作神通矣又云彼国众生心眼利闻一悟解百千门(已上)。

　　依此等释彼土众生非但得定亦是利根虽然上中品说经一小劫得无生忍上下品说经三小劫住欢喜地虽依得定力何于此土得初地无生耶[前-刖+合](云云)不涉解会智等者今此观门等但有相事观非无相理观故云不涉等虽有相事观佛力加被故直契无相理故云得本分大悟无生时而无有疑卢故名为大信仁王信忍即此谓也问契本分大信时见有相佛否[前-刖+合]𢏏陀相好即无相故初见相佛后达无相无相大悟何见相佛记主云依有相观见有相境何证理无生翻而应知证理无生不见相佛明矣论注云相好庄严即是法身矣要集云一一相好即是实相矣要集记八云先见相佛方达实相(已上)。

　　会稽等者前汉朱买臣会稽人家贫好读书常𦫸薪樵卖以给食故云会稽樵子仕武帝为帝说春秋言楚辞武帝闻之拜侍中后谓曰富贵不归故乡如衣绣夜行今子何如买臣顿首谢依之为会稽太守故云会稽樵子因武帝上武帝前汉第六主也具如蒙求渭濵等者渭濵亦曰渭阳大公望垂钓之处大公姓姜名子牙又名吕尚高祖周文王文王将田史编卜之曰田于渭阳将大得非龙非螭非虎非罴兆得公侯天遗汝师依之文王齐三日田于渭阳见大公座茅渔文王闻大公语知是贤人载同车归立为师初封桓且公后改为大公禄封齐国故云如渭濵渔翁遇高祖尊具如六韬千字文然彼如来宿愿力故者见佛易故而依揔愿往生难故必托别愿今非直见佛亦得证悟任未得无生本期受极乐法性生身偏可云摄机别愿也圣力冥加者释迦佛力经说因佛力故得见无量寿佛故得蒙稽首者佛德尊高垢凡女质非容轻触然佛愿力而故赴机令致稽首故名为蒙赴机能引者在世得忍韦提夫人犹遂往生况末代人盍愿净土乎但注记五云普贤文殊龙树天亲愿生西方兼于自他能能察之领荷佛恩者因释尊力睹于三尊此是夫人领纳佛恩此恩尤重故云领荷为物陈疑生于后问者为物指经未来众生陈疑指经当云何观无量寿佛及二菩萨明夫人意佛现在故蒙释尊加念得睹𢏏陀佛问佛灭后众生可云何见阿𢏏陀佛故云生于后问生身得忍菩萨者父母所生身证无生理是名生身得忍菩萨法性生身者法性清净微细色身斯乃界外变易根身一家释云初地已上七地已来即是法性生身变易生身斯等曾无分段之苦(已上)。

　　因兹等者无生即是不退之义忍者慧也得无生慧故名无生忍心欢喜故名为喜忍廓然大悟故名悟忍其位十信故名信忍诸师多许深位无生者净影云应时下由见心喜得无生忍由知彼国从心而现达本无法故得无生理也慧心安理名无生忍(已上)。

　　天台云即得无生忍是初住初地(已上)。

　　斯乃圆教初住别教初地依然师意诸师深机所被深位无生一家浅机所被浅位无生依辨师意诸师如向一家浅机所被深位无生(云云)难弟难兄者胜劣难分义也世说云陈元方子群弟季方子忠各论父功德不决咨于太丘祖寔太丘曰元方难为兄季方难为弟矣。

　　第九重下

　　约行教相等者大经云易往而无人矣易者对难其义明白大经云超越声闻缘觉之地矣是声闻藏又云深入菩萨法藏矣即菩萨藏既云菩萨法藏声闻法藏亦明白也序分者一经缘起者大般若经序分名缘起品为正说缘起故正宗弄引者䟽记云弄引者以譬显也(云云)譬意序分譬歌正宗喻舞弄序分歌引正宗舞故云弄引六缘七缘者如序分义二序三序开合者合则证信发起二序开则从发起序之中开化前序故云开合言由序者证信发起即名由序此之二序为正宗由故大师释云化必有由故先明序由序既兴正陈所说(已上)。

　　枢机者周易曰言行君子之枢机(已上)。

　　枢机者肝要义也玄猷者玄深也猷道也化前发起等者问于发起序中有化前等七缘可云化前禁父禁母三缘何加发起序云四缘耶[前-刖+合]发起序揔七缘是别揔别共举故云四缘以发起序云发起缘序即缘故化前序如云化前缘冥成猒离等者冥是对显夫人显成猒离之人在猒苦缘阿阇世已禁父禁母推夫人意何无猒离故云冥成夫人自唯罪重者今遇恶缘依过去罪故云罪重下云我宿何罪生子恶子即此义也渴仰灵仪者灵仪之言指释迦佛仰信释尊如渴欲水故云渴仰叮顶者大国之法忧喜切时即叮顶也跱䟻者跱除几切行止也䟻徒古切足不履冥成等者夫人遥礼佛猒值于恶缘何无欣求心故云冥成等然但猒恶而已者释猒苦缘言面即可诸佛道修行等者从此下至舍圣道之人明夫人心中猒娑婆佛道修行欣净土往生一门为我广说无忧恼处者广请十方净土故云通所求教我观于清净业处者广请十方净土去行故云通去行冥猒娑婆等者非但冥猒此土修行冥欣西方净土一门也所以知者下云别所求别去行时显归净土以下显归净土推今冥欣净土冥欣西方净土一门也今是请为我广说无忧恼处显欣十方净土然云冥欣净土往生斯乃推夫人心中也此闻佛说净土无生者指下正说我今请净土佛当为我说净土尔时遂望故云此闻等或指已说诸净土经夫人昔闻净土教门今值恶缘应忆昔闻若不前闻何请净土故云此闻等真心彻到者经虽无真心彻倒言看前后文上云悲泣雨泪下云厌秽欣净其猒欣心定是殷勤心致真实口陈愿我岂不彻到生死之元者烦恼及业即是生死之根元也若生净土长别有流故绝生死之根元也猒秽欣净揔安心者约言面揔安心猒秽与今猒秽全同共猒六道故揔安心欣净所求[尸@勺]西方今欣净所求通十方是其异也虽然猒秽欣净言同故云揔安心也今推夫人已下意揔安心猒秽唯猒六道秽恶今云善恶共猒离秽土事是其别也言猒秽土佛道修行故云冥成等至如来通[前-刖+合]现十方佛土者问违提请为我广说无忧恼处如来不广说净土光台现十方净土有何由耶[前-刖+合]大师释云若为之揔说恐彼不见心犹致惑是以一一显现对彼眼前信彼所须随心自选(已上)。

　　夫人选西方一土者经云我今乐生极乐世界阿𢏏陀佛所矣释云夫人揔见十方佛国并悉精华欲比极乐庄严全非比况故云我今乐生安乐国也(已上)。

　　择西方一行者经云教我思惟教我正受(已上)。

　　即是广开净土之门者上云西河悟真一𣲖写瓶相承无疑是也问广现十方净土故云广开然记主何故云广开极乐之门乎[前-刖+合]广现十方净土为令选西方也加之在世灭后众生往生极乐依光台现国故云广开极乐大师释云广开净土之门非直韦提得去有识闻之皆往(已上)。

　　诸余经典等者一代诸经中多说西方𢏏陀事如妙乐云诸经所赞多在𢏏陀故以西方而为一准众圣等者指小经证诚大师释云十方诸佛悉皆同赞同劝同证矣机缘未具等者依韦提请唯说定善即漏散机故云机缘未具等也夫人虽请定善佛广为化散机先开散善千钓弩不为鼷鼠发机何由独为夫人但说定善故佛观机先自开散善也若依等者上文意同依下观门者指第九佛身观专心念佛者指念佛众生念佛一经之元意在称名念佛故云正显等上散善随自意故云且显今念佛随自意故云正显但有子细者说清净业文定善许说故观佛色相释依下观门专心念佛此是观念念佛也像观说于现身中得念佛三昧真身观说以见诸佛故名念佛三昧故称名念佛义约一经元意观念念佛义约定善许说有此二义故云但有子细举一明三者有四角物见一角自知余三角义也论语云举一隅不以三隅反则不复也矣目机铢量者韵会云十黍为累十累为铢二十四铢为两矣不用秤目一视知一铢一两轻重义也机会也二门并说亦有之者依𣵀槃经凡夫三果未免贼害是约自力若依今经凡夫亦有免贼害义是约他力望怯弱下机圣道自力修行难成是云为烦恼贼之所害者为烦恼贼等者嫌圣道难行说清净业者劝净土易行此即二门并说也。

　　教相枢要钞上
国家图书馆善本佛典第 30 册 No. 8889 教相枢要钞


　　教相枢要钞下

　　第十重下

　　又佛身及华座等者佛身即是第八像观等者等取第九真佛一法者合地华像真而云一法成此四观余观自成也定善门户等者外曰门内曰户先入门次至户后登堂微细也着大也从小至大皆是浅深次第义也定善浅深次第有二一约所观境假依报真依报通依报别依报假正报真正报次第也二约所得定一三观以未至中间四根本六地为依地无漏定非门户诠次十三观依有漏净定观极乐依正故未至初禅中间禅二三四禅次第也劝持灭罪者劝谓劝进持谓忆持佛劝阿难使忆持之故云劝持经说汝持佛语即此义也经说若观是地者除八十亿劫生死之罪是灭罪也愿行具足往生业成故云已圆西方寂静等者如定记一归去来者乐邦文类云幻住居士拟渊明归去来归去来𠔃西方净土(云云)今归去来摸渊明辞欤例如以中论真如广大法性深高五乘十圣不知其边文摸序题余乐者余饶也此约能化者指大师云能化善导𢏏陀再来故云归无疑努力等者努勉也力勤也言用力勉勤是云努力如云勇猛勤精进我念等者初我流布我后二我本觉真我也释论二云于出时中我来依他者即是下转于入时中他来依我者即是上转又云我谓真如本觉来谓受熏之义矣言本觉真我受无明熏本觉自体依无明他故云依他无明妄法受真如熏无明他相依本觉我故云依我清净依果者依报净土依报净土全一法句故云第一义谛等也极乐入一法句等者大师释云一到𢏏陀安养国元来是我法王家矣今修净业往生净土归于本觉本有故乡故云归去来亦云我等本有悟也般舟赞记云元来等者本觉真我名之为我真如之城名法王家矣三不成等者出于𢏏天净土论今此极乐得生凡圣共见净土一人而无见秽土者斯乃唯报净上故然维摩经梵主见此界于净土身子见此界于秽土依此两人见异𢏏天判三不成净秽一尘谓之一质净秽二尘而求各别谓之异质净秽之中揔无四尘谓之无质三质皆错故云不成问净秽二土为一尘二见[前-刖+合]维摩经云随其心净即佛土净言净土净心所现秽土秽心所现故净秽土非是一尘论云一质不成故净秽有亏盈矣净秽有亏盈者梵王见净即净盈秽亏身子见秽即秽盈净亏两人二心异故所现土有净秽殊何云一质故云不成问净秽二土为二尘二见[前-刖+合]安乐集记云净秽二心其相虽异真如本一净秽二土其体虽异法性本净故云异质不成矣此[前-刖+合]中净秽二土其体虽异者秽土有漏四尘为体净土无漏四尘为体故云净秽二土其体虽异楞严䟽云众生秽土以有漏识为体诸佛净土以无漏智为体即此义也问净秽二尘应言异质成何云异质不成乎[前-刖+合]第八所现二尘异质真如缘起二尘非异质所以者何相宗意不许真如缘起故净土四尘从无漏种子现行秽土四尘从有漏种子现行净秽四尘永是各别是云异质惑师判异质成即此义也然性宗意虽净秽相漏无漏异真如缘起成净秽故净秽一法故安乐集记云真如缘起净秽色质是故净秽全是一法是云异质不成(已上)。

　　此记意真如缘起成净秽故净秽二尘全是一法也但糅钞十七有子细恐繁不载之问净秽中全无四尘唯依机妄为见净见秽[前-刖+合]安乐集记云真如缘起四尘各别故云无质不成(云云)问安乐集记以净秽一尘为一质是约净秽色相今一质执净秽无二是约真谛体一事相与理性既别云何会之[前-刖+合]安乐集记三不成与今三不成言同意别其意别者所难意也异质执等者问感师释以同一处异质不成不云永异处此义可云非异质执乎[前-刖+合]此求异处与彼同一处虽词异意全同彼师相宗故执异质成不许真如缘起净秽一法虽释唯是一如摄相归性门义而不关性宗也今所言一质滞真谛体一无俗谛用二眼异质泥俗谛用二无真谛体一眼故共云瞎汉无质无真俗两眼故云盲汉问华严经说众生妄分别有佛有世界若了真法性无佛无世界见上无净土下无秽土开觉法性烁迦罗眼何由云盲汉乎[前-刖+合]一质异质是许净秽无质即是不许净秽不见净秽故云盲汉诸佛菩萨虽云无净秽而不废净秽亦虽云净秽不背无净秽实际理地不受一尘佛事门前不舍一法即此谓也然众生计有佛有世界犹是法执为遣此法执说众生妄分别等也非谓无净秽上净秽于妄分别也纵起有见勿起无见况邪见乎诸佛说法等者维摩经文也不坏假名俗谛而说实相真谛也业力所隔诸佛所构者此二句下揔标业力所隔约机情边诸佛所构约佛知见虽在当处非如一质者约佛知见虽在当处俗谛用二时秽土众生共业感净土如来别报感故云非如一质十[一/力]亿刹非如异质者约机情边虽十[一/力]亿真谛体一时净秽二土全是一法故云非如异质直生当处不坏十[一/力]净名方丈王质半日如次佛知机情也问生当处极乐为十[一/力]亿刹假说何云不坏等耶[前-刖+合]不移东西直生极乐虽然业力所隔不见净刹故云不坏等王质等者述异记云信安郡石室中晋时撨者王质逢二童子棋与质一物如枣核食之不饥置斧于座而观童子曰汝斧柯烂矣质归乡无复时人矣此记不云王质逢七世孙续齐谐记意汉明帝时刘晨阮肇二人入天台山迷路入仙家住半年还家乡得七代子孙矣此记云刘晨阮肇逢七世孙具如蒙求但刘阮居仙半年而江相公文作半日文章也例如子安死后三年而苏然云千龄虽延促殊共例文章王质云逢七世孙有异说勘之搜玄即冥者安乐集云搜原则冥群疑论云搜玄即冥今依玄本搜谓搜求玄谓幽玄冥谓冥契言求幽玄理净秽二土真如缘起即契一理故云搜玄即冥依正相兼者一家释别依报论主判正报座功德即此义也经有等者经说汝等忆持此是劝持说广为大众分别解说是劝说也一家释云等者劝持劝说释观法深要今所[周-口]也急救等如上三身观者一佛二菩萨谓之三身经云见一宝像座彼华上观世音菩萨像座左华座大势至菩萨像座右华座矣多身观者多之三身云多身观经云一一树下复有三莲华诸莲华上各有一佛二菩萨像遍满彼国(已上)。

　　斯乃群生等者众生障重不堪直观广大身量故如来先令观形像震响者观经虽无说法之文而准大经释说法义大经云梵声犹雷震八音畅妙响(已上)。

　　释震响经雷震八音中深远音也光沾有识者沾益也言有识者有缘众生以摄取光利益有缘念佛行人故云光沾光益有缘意全同也彼思观佛等者问糅钞云发起夫人不可迷[前-刖+合]请自说旨若尔者夫人何思佛本意在观佛摄取观身别相一分是观佛光始终耶[前-刖+合]夫人虽知定善[前-刖+合]请散善自开定散相对时不知念佛胜故云彼思等问定记三云如实观光明时彼佛光明唯摄称名不益观行故观照摄称名行者不观照摄观念行者若尔者定观夫人何思摄取观身别相一分乎[前-刖+合]记意释观察成念佛助业夫人非助正兼行机何以知摄取益乎观身别相时等者大师释云明观身别相光益有缘即有其五矣一相多少二好多少三光多少四光照远近五光摄益如是于佛身观五种别相故云观身别相观身别相第五之段说摄取益故云迂说如无量寿经等者问释大经云唯明专念判观经亦云唯标专念然述小经云专念𢏏陀不置唯言有何意乎[前-刖+合]唯识䟽云唯者简持也矣大经观经虽说诸行往生而非本愿往生本愿往生唯在念佛以此义故简去余行持取念佛故云唯也然至小经念佛之外而可简去更无余行故不言唯也于此唯标亦有三义者第一废立者选择云诸行为废而说念佛为立而说矣随自意前废定散行唯立念佛故云废立佛说诸行定散众机乐欲异故佛对其机而说定散然选择为废而说者对随自机显本愿时佛意亦自有废余意故云为废非谓如来直为废说定散行也第二助正者选择云为助念佛之正业而说诸行之助业矣助业有二四种助业纯西方行故云同类助业三辈余行杂行而非纯西方行故云异类助业第三傍正者选择云虽说念佛诸行二门以念佛而为正以诸行而为傍(已上)。

　　若依善导以初为正者大师广释诸行往生是傍正义前三后一而为助业是助正义虽然𢏏陀本愿释尊随自唯在念佛故以废立而为正也一心专念等释上来虽说等文即此义也不观相貌者文殊般若经云不观相貌专称名字(云云)斯乃废观念劝一行三昧也专心念佛者定说三有三义中第二义是称名念佛今所用也第一义观念念佛第三义通观称有三义故云但有子细始从教相第十重至但有子细第十重定善义相传竟自下上来十重教相释结归信一字于中从初下至开故也初重散善义也此二者等六字结前生后从单信大信下至亦复如是从第二重乃至第八重也玄义七门故乃至第十二等十一字亦是结前生后从连经至现国也第九重也从于净土门至见也第十重也如是相传释下至下结释十重大事信一字是也故说念佛化恶人等者下上品人经说极重恶业故临命终时虽闻十二部经首题名字但除千劫罪一声念佛灭五百[一/力]劫罪故云望佛愿意等也但有子细者如今所判以汝若不能念者念判观念念下云观念废故但经释意不能念者念称名念也其义曲如二藏颂义今判释甚违经释意故云但有子细问作者何由违经释意乎[前-刖+合]上云说念佛众生摄取不舍时自有观佛为傍意有观佛为助意有观佛为废意上有观佛为废意今废观佛蓦直显言故说汝若不能念者判观念废也又以汝若不能念者念云观念念云观念念一义在镇西宗要四故(云云)分陀利华者此云白莲华华中最胜故如来说喻念佛人大师此华释五种名赞念佛人也一代教兴等者从𥨸以真如下至无由显照明佛出由致从故使大悲下至皆蒙解脱明一代教兴然众生下今经缘起要门等如第二重七门等者此段标从第二重第八重故七门玄义今所[同-(一/口)+土]也言十二门玄义因七门玄义释出也言从粗至细非但序题一门七门玄义十二门玄义亦复如是(云云)鵙草茎者恋约束证故对余人秘不言之随自意亦对随他人显不说之故云隐置亦云密意自非大师自解佛愿妙德孰人悟如来密意鵙草茎见乎四帖䟽等者以观经䟽为本配教兴教相宗旨宗义于余四部问选择非大师所造何今引之乎[前-刖+合]集第一篇约证教相配序分义云为先也观念法门宗旨为先者观念门云依观经明观佛三昧法依般舟经明念佛三昧法(已上)。

　　是于文初明两三昧故云为先般舟赞一面者彼赞首题云依观经等明般舟三昧矣般舟三昧者念佛三昧异名也故云宗旨为先礼赞宗义者礼赞意从二者深心开出三心五念四修一行三昧故云宗义决[前-刖+合]上云礼赞前序中[前-刖+合]定得往生问举三心五念四修一行三昧(已上)。

　　此定得往生问者大师御意二者深心礼赞云定得往生乃至一念无有疑心故名深心散善义云乘彼愿力定得往生又云一心专念𢏏陀名号定得往生又云定得往生必无疑也(已上)。

　　前后二心不释定得往生也辨师上人释礼赞前序相传判末代念佛者知净土一宗之义修净土一宗之行故云礼赞宗义为先最是甚深秘藏义也法事赞宗义者彼赞释小经念佛往生信心难立故于此经有证诚也𢏏陀经云汝等众生当信是称赞不可思议功德一切诸佛所护念经矣法事赞云为断凡夫疑见执皆舒舌相覆三千共证七日称名号又表释迦言说真(已上)。

　　此法事赞虽非文初从于多分言为先也星斗柄者北斗七星一贪[彳*良]星二巨文星三禄存星四文曲星五廉贞星六武曲星七破军星也天文志云一至四为魁五至七为杓矣说文曰谓斗杓为魁柄矣贪臣禄文四星谓之魁廉武破三星谓之杓杓标也言北斗七星善示吉凶能标时节故云斗杓亦云斗柄言异意同西都赋云正月建寅北斗柄夕则指寅晓则指午矣斗柄正月戌时指寅方十二月戌时指丑方一夜从寅指午如此七星运行是譬五部顺逆也散善义揔等者散善义揔犹如大网三卷之别又若网目举于大网网自动故十重大事归信一字也问深心即名宗义乎[前-刖+合]深心能开宗义所开也问随自意时宗旨宗义差别如何[前-刖+合]念佛即是一经要行是名宗旨从深信心开出念佛是名宗义也李君等者前汉李广事文帝景帝武帝三代今古事武帝时也广出猎见草中石以为虎而射之中石没镞视之石也复更射之不能入石矣今云李君称美词欤具如史记王霸等者后汉王霸从光武征王郎闻即丘在后从者皆恐至滹沱河候吏还白河水流凘无船不可济令霸往视霸恐惊众还诡曰冰坚可渡前至河河冰亦合乃令霸护渡未毕数骑冰解上曰王霸权以济事殆天瑞也具如蒙求此二譬见虎不疑闻冰不疑是今所用也一家释云等者散善义释今信顺二尊之意玄义判今乘二尊教广开净土门今信顺二尊意与广开净土门二文引合释也今信顺今乘二尊意二尊教词异意同故净土檀林等者华严智论以信心譬手故一家释净信心手安乐集以旃檀喻念佛若人入檀林无手何攀枝今遇念佛法如入旃檀林若无信心手空归于三涂故云无手愁矣。

　　三重玄义下

　　乱切纸者乱对次第词也如大经说随色次第而不杂乱十重教相四帖䟽次第也但以散善义为初重宗义本㨿故第二重已下玄义七门序分义定善义次第也然玄义法事赞乃至往生要集八部各别书而非一部次第文故对十重次第而言乱也言切纸者怜后代之废忘书口传于纸上谓之切纸故切纸义通于三六言局八通也是最初重者此书本是十八通别纸也学者为令易见近为帖书依之前后杂乱不正若欲书写可书五部次第依明法事赞记五部次第三重玄义法事赞观念法门般舟赞次第论注已下作者次第也玄义名义如玄记一糅钞一皆是门前者始从如是我闻终至礼佛而退文文句句细释义理谓之文句谓之文中㧾而言之三重玄义皆是文前于从如是我闻已前粗显一经大旨故问第三依文释义与然后依文释义同异云何[前-刖+合]异也释先作七门料简已云然后依文释义故然后依文释义指序分义已下三卷第三依文释义于玄义七门中以义且云依文释义也略依文释义言者标列释第三依文释义并辨宗旨不同教之大小显二门玄义至正释判三辨释宗旨不同教之大小显七门玄义故云略依文释义言开出六段者初诸师解门第二道理来破门第三九品返对门第四出文显证门第五别时意门第六二乘不生门也于此子段置第字者问六段最初云初言诸师解不云第一何云于子段置第字乎[前-刖+合]释第二第三乃至第六故初言之词自显第一也十一门义等者上上品前中上品前下上品前于此三处判文前㧾料简即为十一门等于从九品文中已前释十一门义故文句中玄义也。

　　法事赞下

　　揔劝等者三界无安虽皆可猒而人天中暂有少乐虽有少乐八苦逼身堕恶趣苦不夂是故㧾劝一切行人令猒之征诘者征责也诘问也指经舍利弗于汝意云何等也以发愿心令知等者问法事赞记判持心不散于起行何今云以发愿心令知有念佛行哉[前-刖+合]是有二义一义如记一义云口决钞云六时强发愿等者指经三世发愿发愿强持心不散如念佛诵经业道亦成也(已上)。

　　斯乃以发愿强下句云持心不散也业成之言以除障故者或云成业或云业成其义大异也成业者约念佛法体言三心具足念佛不论罪障灭不灭悉成往生业故云成业业成者约罪障灭尽故云业成之言等往生业障悉尽等者问以业障灭尽名业成其证如何[前-刖+合]散记三云问宝王论云一念弥陀佛即灭无量罪(已上)。

　　若尔初念时所有多劫罪皆悉可灭尽何及十念渐次除尽[前-刖+合]众生业成未必一准或一念等或十念满以根别故今说其一故云满十(已上)。

　　问难初念可灭尽[前-刖+合]会众生业成未必一准以业障灭尽名业成分明也问业成通平生乎[前-刖+合]尔也注记三以今赞文为平生业成证也问此义不审大悲芬陀利经云彼见我已除诸障碍矣珍海引此文云往生业障未尽之前佛先进来岂不恃哉(已上)。

　　明知业障灭尽在佛迎时若以业障灭尽名业成同他流[一/力]机临终成若业成通平生不可𡱈业障灭尽尔者如何[前-刖+合]机不一准上机平生业成命终感佛迎今赞释业成见佛华台即此义也下机临终业成所难经释偏约下机滞此经释业障灭尽言局临终失却名号灭罪功德如来说乃至一念无上功德大师释一声称念罪皆除若有上机如说修行或一念或多念可业障灭尽岂局佛迎时乎虽有难易胜劣愿非愿等差诸行业成犹通平生况念佛乎非是言得不退转位等者初住已上位不退初地已上行不退八地已上念不退也未断凡夫何由得不退位顺次生可成佛人故具三不退德也然师上人法语等者然阿上人也问业事成办人有永退乎[前-刖+合]尔也口决钞举先哲二义钞主有评判酉愿一义云镇西宗要见闻云深心之中深者虽遇退缘而不可退矣况业成之人乎然平生业成机大师或释心无间或述强发愿此岂不深乎尔者业道成办者一向不可退但今大旨不可退者凡夫地故设有劣弱机虽退其心应是暂退故云大旨等然而无未退是异业未成三心具行者实有少分永退者故云自三心强(云云)盛莲一义云实可有少分退凡夫所行故爰以要集钞云先师云虽业道成凡夫故许有少分退矣今佐介自笔状云业成者大旨不可退自三心强故矣大旨言闻有少分退但三心与业成强弱异故虽同许少分退业成之上退者希于三心退(已上)。

　　钞主评判云二义共当流先哲所存虽俱不可取舍但闻胜愿寺之处者后义意也虽同少分退依业成不成亦可有多少一向不退义宜斟[酉*夕]凡夫所行故(云云)又决疑钞引净业先成之者释义通永退业成永退少分何无之乎探要记五云信知虽成往生胜业若值违缘故作罪障抑所成业不得往生(云云)问证诚经无假说若尔者三心业成共不可少分退说是诸人等皆得不退故[前-刖+合]皆字有二意如说皆是阿鞞跋致皆悉义也彼界一人无退者故如说皆是大阿罗汉皆多义也如来在世阿难有学而非阿罗汉故今皆得不退多之义也至如华严等者华严所说别教一乘一乘之中至极所谈故云极唱云高山顿大之法一极唱高即此义也华严法华共是一机一缘得度非是诸人平等普益华严所谈三生成佛法华所说渐渐成佛非是顺次成佛授记𢏏陀经说是诸人等皆得不退此是诸人平等普益顺次皆得无上菩提即是一生成佛授记诚是不可思议功德也约法体具德等者三心具足念佛有必生德是名法体具德故不论罪灭不灭皆云不退转也无边等者灵芝小经义䟽文也无漏[一/力]德摄在名号名为圣德唱之功德熏习藏识是则名为揽入识心熏习功德不散不失为成佛因故云永种顿除重罪灭罪功也获得菩提生善德也至诚心者第一心往生大愿第三心举前后显中间此是约三心必生德判不退转也凡夫实我等者实我人执实法法执我法二执体性都无而非实有故云虚妄虚伪闻持记者此文灵芝小经义䟽文也灵芝弟子戒度造义䟽末书是云闻持记也具缚凡愚者注十疑云缚谓烦恼能缠缚人凡夫具有故名具缚凡夫(已上)。

　　屠沽下类等者韵会云屠刳也杀也又云酤一宿酒也造之一夜而熟又卖酒通作沽(已上)。

　　尸子云屠者割肉知牛之长少沽者知酒之多少也(已上)。

　　屠者割肉卖之助身沽者造酒沽之资命是至𤰞贱故名下类未断凡愚不经地位直入佛地故云超越成佛不劳等者劳谓功也凡于此界修[一/力]善因得成佛果是名为劳往生净土不假功劳任运成佛故云不劳还来苦界作津梁者津梁也梁水桥也诗造舟为梁今浮桥也还来苦界教化众生渡生死河至𣵀槃岸如世浮桥故云津梁浮桥今舟桥也。

　　观念法门下

　　非离色光等者问色光遍照十方世界念不念者情非情等心光唯摄念佛行者何今云离色光无心光耶[前-刖+合]记意显光体无二例非如日光外有月光色光之上副于佛意而名心光其佛意者即是护念护念不舍故名摄取今文云彼佛心光常照是人摄护不舍即此义也心缘法界照慈光者十二十八两愿上益照念佛人蒙光触者尘劳灭者第三十三触光柔软益灭罪由故云尘劳灭名体等者名谓第十八名号体谓第九观佛体义谓第十二光明由谓三十三愿益体上所备德义谓之义义上所施德用谓之用此体义用三悉依名显之故称名号无何佛光照念佛行者故论云称彼如来名等问称彼如来名者念佛名也光明智相者念佛义也名义具足有不舍益论主名义一家心光全是同何云大师作今一重胜心光释哉[前-刖+合]论主判名体义用不离故无何佛光照名号行者一家彼佛本发光明名号之愿酬此两愿相好光明唯悟照念佛行者思召佛意释彼佛心光等故云一重胜也悟两愿佛意故云大师十德中第一等也别发等第十八愿相好等第十二愿唯称念等两愿上佛意也但今大师十德所出未勘之布萨式举大师十二德中第一本地高广德而非自解佛愿德又𢏏陀本愿义䟽并一乘戒仪广本上下虽云上人作一分不相似大师高判祖师解释学者应知唯观色身力何辄知佛实心者若依相宗佛实心者在自受用身他受用变化二身唯假现心心所而无实心今就第九观佛他受用报身论实心相分记主之意见佛心者约相分心内心慈悲显于色相见相知心名相分心钞主一义许事相观直证无生盍观色身见佛实心乎平等寂灭等者寂灭不生不灭之义虽通因果今寂灭者佛果所证实智之前无是非[差-工+匕]无向背别故云平等常平等实智常差别权智也不观佛身正见佛心者不观佛身非是知见于相分心亦非心开知见佛心唯依一家大师恩力正见佛心其佛心者慈悲心是其慈悲者无取舍上摄取不舍也影现等者定中所现佛非本质故云影现居在如要集灵芝释观行之时佛现心中若不观时佛亦不现故云有时口称之时不口称时彼佛心光常照是人故云无间也。

　　同观念法门中四事助欢喜者饮食衣服卧具汤药以此四事行者供养阿𢏏陀佛也皆得成佛等之等者等取现在未来诸佛也加阿𢏏陀三字者大师加三字也十住论中等者止观二引十住毗婆娑云佛眼佛父无生大悲母一切诸如来从是二法生矣妙玄六云十住毗婆娑云般舟三昧父大悲无生母一切诸如来从此二法生(已上)。

　　今所引文全同止观但脱第一句四字第二句生一字多第三句脱诸一字引文不正故义不分明斯乃可书写错取要言之实智即父权智是母一切如来从二智生今引之意三世诸佛念佛成觉约有缘一机说其实一切诸佛从二智生也有云加等者般舟经之念佛三昧是通诸佛然加三字诸佛功德𢏏陀功德全是平等故加三字斯乃摄论四意趣中平等意趣也有云念过去𢏏陀者非但十劫已前故言过去𢏏陀㧾而以已灭佛言过去佛也楞严势至章云我忆往昔恒河沙劫有佛出世名无量光(云云)无量光者即𢏏陀也恒河沙劫已前出世而入灭度故云过去𢏏陀也有云念本地𢏏陀者法华云我成佛已来甚大夂远矣是说释迦本地夂成也灵芝判𢏏陀本地夂成义十劫属赴机记主破之云本地夂成在法华中非今所谈若约佛意非适今也矣问法华玄二云本自有之非适今也矣准之实十劫而无𢏏陀夂成义何由记主云若约佛意非适今也乎[前-刖+合]推记主意大通佛时𢏏陀第九王子释迦第十六王子然从大通佛于尘劫已前释迦实成道𢏏陀何不然法华玄七云若十六王子在大通佛时弘经结缘皆是中间所作非本因也(已上)。

　　爰知二佛共是夂成如来虽然机宜不同经教亦别法华演说释迦夂成利益上机净经不说𢏏陀夂成唯说十劫济度下机说与不说是在机情故云若约等问记主意约佛意非无𢏏陀夂成义尔者何破灵芝义耶[前-刖+合]灵芝依𢏏陀夂成义以十劫文属赴机说故破之也或赴机或常演此等之义皆依法华楞严等说会十劫文故违经意所以者何小经十劫若属方便赴机之说于方便经岂有证诚既证诚经说十劫故实之十劫而非赴机亦非常演当流之意偏依净经定实十劫他经异说不须和会有云延促劫智者法华玄七云佛有延促劫智能演七日为无量劫(已上)。

　　促无量劫亦为七日延促劫智言𢏏陀成道虽无量劫促说十劫是名延促劫智有云四义学者自情也众生得脱等者大师释云佛教多门八[一/力]四正为众生机不同(已上)。

　　诸佛无量德名等者无量德无量名此有揔别揔者论注云诸佛如来德有无量德无量故德号无量(已上)。

　　别者阿𢏏陀此翻无量同名异体阿𢏏陀多用钦云今世传三十六[一/力]亿一十一[一/力]九千五百同名阿𢏏陀(已上)。

　　余无量佛不成主宰此尊独成无量佛主也成道已后下无量无泄物故云离事无亦云三昧出楞伽经云等者立器世间众生世间名目之时以佛菩萨虽名众生今众生外说佛菩萨故众生者六道众生菩萨等者等取二乘十方佛刹亦通净秽是则十界依正二报问极乐无为[泥-匕+工]洹境何由楞伽说九界迷徒秽土不净从极乐出耶[前-刖+合]十界依正唯心所现其唯心理与极乐之入一法句无二无别以此义故说极乐出今案此义[利-禾+(光-兀+天)]三昧出是约去行说极乐出即约所永约去行无量佛主宰故约所求极乐法王家故若约等者十方佛刹所有三身岂限十劫成觉已来故云若约等问法事赞记若约等与今若约等为同为异[前-刖+合]异也若约佛意有𢏏陀夂成义斯乃记意也若约佛意十劫已前诸佛从极乐出故可云念无量佛此是今意也老迈耆旧者迈老也耆老也旧老宿也夂赏者赏之言尚尚其功也十方三世已下如第三重辋轮者轮也毂车中之容轴者也。

　　般舟赞下

　　般舟赞云等者净土庄严说不能尽故云无有尽依论注意十方生者一时一日之顷算数无极其数故曰无穷十劫已来尽未来际虽生者多国土广大而不迫窄故云不相妨俱舍云等者取有情界广博也分虚空量者若依大乘智论判如恒河沙秽土若依小乘此三千界外虽明他三千界是少分故云分虚空量弘决云等者众生界理与佛界理无二无别故云理等言种类者生界生数佛界佛数若人成觉佛界佛数即是不增生界生数亦是不减所以者何以理等故种类亦等勿执等者禁增减执弘决二云生之与佛无复界别数量之异以理等故种类亦等矣教时义云等者九界众生迷一理故见多众生故云成多诸佛如来觉一理故十界一佛故云会成大般若有飞鸟之譬者未勘之起信论义记上云况众生界如虚空界设如一鸟飞于虚空从西向东迳百千年终不得说东近而西远何以故以虚空无分齐故(云云)此是生界不减譬也大般若譬亦应此义[前-刖+合]云云者韵会云云本作云云云者众语也矣大经云等者但取不可思议词也又止观二云诸佛界量不可思议众生界量亦不可思议(已上)。

　　此是不增不减义也言共以不思议一法为体故生佛二界不增不减也五不可思议者论注云一者众生多少不可思议二者业力不可思议三者龙力不可思议四者禅定力不可思议五者佛法力不可思议(已上)。

　　迷多觉一等者是上所引教时义意迷觉相异故云非一迷觉性一故云非异觉一佛上等者觉一是如水迷多即如波一水故非多[一/力]波故非少虽迷迷等者九界迷迷元来不动法性一理何云多生佛界悟悟普该含识性具众生岂云一佛斯乃迷悟不二义也一佛身中等者生佛本来具十界故众生即是一佛一佛即是众生往生十因云心性一味迷悟不二佛心中众生迷迷无所迷众生心中佛悟悟无所悟(已上)。

　　元备等者一多两彩元是一赛故不增不减经云众生即法身法身即众生众生法身义一名异(已上)。

　　一度觉转等者问楞严经说觉不生迷同䟽释悟不再迷今判觉转佛不再还生死迷悟隔别全以同何云小乘权门所谈若亦实教意可云觉悟佛再还生死乎[前-刖+合]乳水虽混鹅鸭能知权小意谈生死外有𣵀槃故云佛不再还生死实教意体达生死即𣵀槃是真出离生死也论注云十方无㝵人一道出生死谓知生死即是𣵀槃无㝵相也(已上)。

　　然难生死还不还犹是生死实有见也不见云生死𣵀槃犹如作梦但至迷悟隔别全同难权小意但执迷悟而二不知迷悟不二其迷悟有知不知知生死即𣵀槃谓之悟不知生死即𣵀槃谓之迷依迷悟相异说觉不生迷因迷悟性一谈生死即𣵀槃一悟生死即𣵀槃后不再迷生死外有𣵀槃故经说觉不生迷䟽释悟不再迷也问相宗意谈生死𣵀槃无差别何云生死外有𣵀槃耶[前-刖+合]彼宗意不许真如缘起故生死以有为有漏第八识为体𣵀槃以无为真如凝然理为体五地已上菩萨依观生死𣵀槃无差别虽不同二乘猒苦欣灭其体永别故生死外𣵀槃也不改体相者譬如一金作[一/力]器不失金体虽言迷迷不失本来法性性体故云不改不转幽旨者虽言悟悟一切众生本来成佛[糸*系]毫不易故云不转不知此理等者迷时本来不改悟时本来不转何由起迷悟差别生佛增减执乎佛慧者如上一切等者一切众生本来成佛无不成者故云权者圆觉经云始知众生本来成佛生死𣵀槃犹如作梦(已上)。

　　众生无始等者法性不增不减故生死无始无终也具如糅钞空华圆影者空华如常楞严经云如世间人目有赤眚夜见灯光别有圆影五色重叠(已上)。

　　和光同尘始者老子云和其光同其尘矣止观云和光同尘结缘始八相成道利物终矣止观意和佛身光同众生尘能同权者所同实者今意不然权者之外无实者故和本来成佛光同一切众生尘能同本来成佛如水所同一切众生如波水以为波旦云同尘言和本来成佛光成一切众生尘是云和光同尘始也生性等者释签二云不可得即是理也矣生谓众生性谓体性众生体性实不可得实相无相故云无生生生等者千生[一/力]生皆归无生无生一理无增减故无生而生故实等者无生之人以无生解而得往生是则真实往生义也秽土生性等者净秽众生共是无相迷觉虽异无相一理无多少故无增减故无生之物等者问净秽共是无生何由愿生乎[前-刖+合]开悟无生深位菩萨为早作佛愿生况无生观解人乎秽土假名等者非凡夫所见实有人非实有人名假名人论注云因缘义故假名生矣因缘生故而无自性无自性处生性不可得也不得一等者秽土修观因净土往生果因果既是别故云不得一以秽土修因相续往生果若是异何由以因续于果故云不得异彼下品生人等者法性无生观解之人当上品生今举最下云下品生其实中下六品皆不知法性无生也言见生者见实有义亦是执义以实有见执生极乐故云见生见生之火等者譬如冰上烧火火猛冰解冰解火灭故见生火自然灭时混同无生智水也是虽见生无生往生非见生即无生义故属一往也以情超入等者不改实我实法执情直入佛地故云超入十方等者楞严经文也薄伽梵有六义今略之𣵀槃经云能破烦恼名婆伽婆矣薄加梵婆伽婆梵音楚夏耳是则诸佛通号也即是𣵀槃门一路𣵀槃门引合之意从佛意方见之十方诸佛唯此一路更无异路我等行处全是诸佛行处也唯佛等者独犹但闲法也言彼界唯一佛乘而但有清净法故云唯佛一道独清闲论注云同一念佛无别道故矣一切等者是六十华严第六文引论注极解脱道名无㝵人即是佛果引此二文唯佛一道无㝵人故更无余乘故我等愿处全诸佛解脱也上来释见生当体无生行愿自下明往生已后得益故云何况等也。

　　论注下

　　一应化道者佛于𨶒浮提说十地位阶应一途渐机化道也此经位不经位者论注有二番问[前-刖+合]初问曰案十地经问[前-刖+合]偏明经劫经位后问[前-刖+合]中始明经劫经位终引一生补处愿明不经劫不经位也上教门者初地七地菩萨即时不能证得八地已上寂灭平等经劫经位故云教门下实义者正依愿力速疾至一生补处位故云实义此是本愿真实利益故云实义非是四义中实义也上下共实义者上经劫经位约本愿所除别意乐菩萨是亦本愿利益故云实义依净土不共德等者意乐菩萨为众生故经历多劫行菩萨道不进上位虽然净土德义身居下位得上位德是故七地已前菩萨得八九十地德也即悟等者上上品人生彼土已即时得初地无生也观经云闻已即悟无生法忍矣言经宿者上中品华合经一夜名曰宿也经云如大宝华经宿则开矣上中品人经一小劫登初地位经云经一小劫得无生忍矣上下品人经三小劫登初地位经云经三小劫住欢喜地(已上)。

　　彼地前得益者上上初地上中上下地前然言地前得益言揔意别地前言虽似通三品意局上中上下二品也地前有长短者上上即悟短之中短上中一劫长之中短上下三劫长之中长即悟无生位在初地然言地前长短亦是言揔意别也一上者指上三重中初重二重云上也今第三重二意者一自国菩萨速至补处也一彼处不退已下新生凡夫明速至补处也但今文等者阿鞞跋致此云不退转今论文以三不退中初地已上行不退同八地已上寂灭平等而更不取地前凡夫故云但今文所言今文者论云即见彼佛未证净心菩萨毕竟得证平等法身与净心菩薩与上地诸菩薩毕竟同得寂灭平等故(已上)。

　　一生补处名亦可然者众生生者皆不退故虽可说众生生者皆是一生补处少分有别意乐菩萨不至补处故说多有也设释者上三重中初云设虽于地等是也况释者三重中第二云况彼亲生等是也非谓今论等者安乐集云十方人天生彼国者等是明不虚作住持通凡夫也或可本愿所除者问一生补处愿为地上菩萨誓之观经一三劫地前也何云本愿所除乎[前-刖+合]一生补处愿之利益通凡夫故意乐菩萨可通地前又西河释云等者补处愿云地上本愿然今文释其有众生令通凡夫故置又隔也彼师本𣵀槃宗故依佛性内熏释有愿成佛心愿成佛心者即菩提心也论注云无上菩提心即是愿作佛心(云云)大经云等者一生补处愿取意也伦次第义三贤十地位阶次第是云常伦若生净土不经三贤十地次位速至等觉故云超出至成已下明至佛位回迂回义复房六切往来为复后分教意等觉菩萨有入重玄门倒修凡事迂回道往来难若生彼国非但速疾到等觉位至成佛道亦是速疾故云更无回复之难八地已上等者起信论以初地名净心地证真如故今意不尔七地已前名未证净功用位故八地菩萨名为净心无功用故七地已还已下明不从一地至一地取要言之言七地已前八九十地未证证净下地上地词闻虽似有浅深异意唯一等觉以云同得寂灭忍故所言寂灭忍下品寂灭忍即第十地也仁王经意等觉菩萨摄第十地而不别立彼经说妙觉云三十生尽等大觉说第十地云二十九生求已度余有一生彼经第十地当等觉一生补处文理显然也问注释等者生彼国土见𢏏陀佛七地已前菩萨得证八地已上平等法身故云身等同得寂灭平等之法故云法等问意论注判龙树天亲愿生为得身等法等不取凡夫何摄凡夫乎也[前-刖+合]可知未证净心亲当等者问龙树初地菩萨故亲当未证净心天亲内凡位何云未证净心乎[前-刖+合]扑杨云位居明得道邻极喜(已上)。

　　从邻近义令一同也弘决云天亲龙树内鉴冷然(已上)。

　　安乐集下

　　无漏相者一义云从彼佛清净无漏心修起净土佛心无漏所现净土亦是无漏故名无漏相一义云彼佛证得于本来无漏性功德本有无漏性德全成庄严净土故云无漏相鸾师判性是本义即此谓也楞严经云一一皆是清净无漏一真无为性本然故(已上)。

　　取相者取是执义也㣘执也尘累者烦恼也累力佳切系也忻净者欣通作忻爱佛功德等者法事赞云不贪净土无生解脱障(已上)。

　　既以不贪净土为解脱障贪欣净土出离要道也爱小乘𣵀槃等者对大乘且名不善爱也法既本妙者一切诸法从本已来无非中道故云本妙治生等者法华玄一云一切世间治生产业皆与实相不相违背一色一香无非中道(已上)。

　　释签云资生产业意全同为资生身贾人买卖农夫耕晨谓之治生产业真谛体一等者安乐集记云搜原则冥者真如缘起成净秽故净秽全一(已上)。

　　俗谛用二等者楞严䟽二云众土秽土以有漏识为体烦恼造业所共感故诸佛净土以无漏智为体真如净用之所现故经云唯有等者大集月藏经取意也凡夫智浅等者凡夫智惠浅故多依有相得往生也无相为体等者集上云知无相离念为体而缘中求往生者多应上辈生也(已上)。

　　知生即无生云无相为体缘者所缘境即二十九句庄严也求者能求心也虽解无相缘依正庄严事求往生故云缘中求往二谛等者集上云理虽无生然二谛道理非无缘求一切得往生也(已上)。

　　问真谛前不取相缘求偏在俗谛何云二谛道理非无缘求耶[前-刖+合]净土具二谛入一法句真谛理二十九句俗谛事上辈生人同解二谛而得往生故云二谛道理非无缘求愿取等者集上引维摩经云菩萨亦如是为欲成就众生故愿取佛国愿取佛国者非于空也(已上)。

　　菩萨愿取佛国为成就众生也众生愿取佛国为得往生故云非于空也矣。

　　群疑论下

　　靡坠者靡无也坠犹𡙇杂修者专杂二修名义如选择集并决疑钞[一/力]不一生者释礼序千中无一千无一失者述礼序十即十生等问今论不释杂修堪能机偏举不堪机释[一/力]不一生有何意也[前-刖+合]为舍杂修令行专修偏作夺释也此经下文者对上文之词也今上下文连续而明其义菩萨处胎经第二云欲生阿𢏏陀佛国者皆染着懈慢国土不能前进生阿𢏏陀国亿千[一/力]众时有一人能生阿𢏏陀佛国何以故皆由懈慢执心不牢固(已上)。

　　文中一人能生者杂行堪能机一家释百时希得一二等即此义也何以故者问也皆由下[前-刖+合]也问意何故皆生懈慢不生极乐乎也[前-刖+合]皆由懈慢执心不牢固故是知者知善导释杂修不至心者符合胎经皆由懈慢执心不牢固文故云是知彼论云正与处胎经文相当即此义也杂修之者为执心等者问杂修之者无执心牢固人乎[前-刖+合]杂修之机有其二类一谓至心即生报土此是杂修执心牢固二不至心即生懈慢此是执心不牢固也问杂修有执心牢固人尔者何云杂修者执心不牢固乎[前-刖+合]杂修执心牢固人少执心不牢固之者多故约多分云杂修者执心不牢固也杂修不至心有二类一生懈慢二留生死今留生死人不论之也杂修不至心义具如决疑钞直牃懈慢者懈怠也慢怠也慢与慢同师资者师弟义也韵府引老子云善人者不善人之师不善人者善人之资故曰师资矣指南者示方处义也此论第二卷等者论意云摄论云唯愿别时意今净土论明五念中身业礼拜口业念佛意业观察三念门行作愿回向二念门愿愿行具足决定往生岂是别时意乎如是会释破他师谬练磨别义也若约父子相符义感师意可五念皆起行也五正行者前后五正行词指五念门也符合相传旨者指下所引辨师义也又高祖上人云等者上废余者废一切行唯立一行今空师义五念一行三昧具德一往言表而似有异故置又隔再往造着一行之上五念门故念佛之外非有五念故云亦同千福禅林吉水等者感师三昧发得论七云学念佛定令声不绝遂得三昧见佛圣众映然常在目前诸修学者唯须励声念佛三昧易成子若不信请试学矣观师三昧发得十因云予为知先贤独在闲室励声念佛即得一心敢以不乱诚圣言不堕地行者可仰信(已上)。

　　空师三昧发得如上人传第七卷梦定亲闻者上人梦中相羕义也光明千福师资者问大师所造五部中礼赞放光显瑞然此别纸不释礼赞有何意也[前-刖+合]古来传云礼赞奥旨三心五念四修在结归一行三昧此是不可出口外故不可题笔点故(云云)私云今此论文群疑一部七卷眼目为此文眼目故释礼赞奥旨故释显今此论文全是礼赞别纸故不别释也所以知者上云释显师资禀承无相违今亦云师资无异下复云师资一辙故今论云等者论第三念佛五胜中第五威力胜文也或深或浅者无相念佛名之为深口称念佛号之为浅今此浅深是一往义再往之义如决疑钞第一此皆等者指三文益兆载如大经钞故力加持者论云故威力有二意一论云威力胜不名故威力胜故字承上起下之语而唯是果上威力也一今判兆载永劫故力加持故者旧也指因位行功果上利益依因行力故加持如上师资一彻已下释今本文也韵会云辙通作彻矣金口者弘决云金口者此是如来黄金色身口业所起故云金口所说(已上)。

　　释迦𢏏陀等者散善义云决定依行佛遣舍者即舍佛遣行者即行佛遣去处即去是名随顺佛教随顺佛意是名随顺佛愿是名真佛弟子(已上)。

　　往生要集下

　　此序从初至不归者即题目也但显密已下是破题也言道俗者出家名道在家名俗贵贱之言通道俗也显密等者非圣道门上极乐教行是揔句也显密事理是别句也言指上教下云显密教法亦指上行下云事理业因显密事理共净土教行也为此土入圣修显密事理即圣道门也为往生净土行显密事理是净土门中杂行也故往生诸业门云此等显密诸大乘中皆以受持读诵等为往生极乐业也(已上)。

　　顽鲁者愚钝义也顽愚也鲁钝也敢进也忍也私云者此语在五个处皆是祖师上人语也预先也第八门有三重等者如下诸行不尔等者往生诸业门虽明诸行往生是少分也不殷勤者不委义也韵会云殷勤委曲貌诸行往生随机欲故少分明之故云无劝初心观行等者十信已前底下凡夫是名初心极初心机不能修行无相理观故云不堪一者别相观等者要集记五云问此三种观名义如何[前-刖+合]观于佛身一一别相名别相观观佛揔相色身光明等名揔相观略观依正二报自往生等相名杂略观对观四十二重故名为杂对上揔别二相广观故名略(已上)。

　　或依归命想等者今此三想随时随人而可相替故云或依归命想者归依彼佛言南无者即是归命故归命想可三心也辨师云归命想本尊向东行者向佛归命也矣引接想者欲预来迎辨师云引接想本尊向西行者随佛后成往想矣往生想有二意一云往生想者欲生净土别时念佛门云决定作往生想华台圣众来迎接想矣此文上六字往生想下八字引接想先来迎引接释往生想故欲生义也一云往生想者生极乐后可夸快乐兼想像也辨师云故上人往生想似普观故难及我分源空住引接想矣加之今三想次第引接想后释往生想故已生义也一心称念者但䇿称念无他想间名为一心明种种观者一义云结上别相等三观言为不堪观念机示归命想等故知种种观者上别相等三观也一义云明种种观者通下称念既一心称念下结明种种观知称念亦属观但至不堪观念文者凡观之言所望不同不堪别相等三种观故云不堪称名意地三想云观有何妨乎观念法门云想念阿𢏏陀佛等即其证也行住座卧语默作作者此辞在止观二四威仪加语默是云六作辨师云语默念佛者对他谈时我出声间心中不忘云语念佛他人语时我不出声口中称念云默念佛语约自身出声默约我不出声作作者通一切所作也常以此念在[月*匋]中者作者本意唯在称念故云在[月*匋]今云常以下云常存所言常者即无间义此指四修中无间修往生最要出离秘术寤寐莫忘者将睡眠宜唱佛名称名眠人梦见胜相亦心念矣上诸门者要集上云揔有十门分为三卷一猒离秽土二欣求净土三极乐证㨿四正修念佛五助念方法六别[目*寺]念佛七念佛利益八念佛证㨿九往生诸业十问[前-刖+合]料简(已上)。

　　猒离有七者六道及揔结欣求有十者圣众来迎等十乐证㨿有二者一对十方劝西方二对兜率劝西方正修有五者礼拜等五念门助念有七者一方处供具二修行相貌三对治懈怠四止恶修善五忏悔众罪六对治魔事七揔结要行大菩提心等者揔结要行而有七法一菩提心二护三业三深信四至诚心五常无间六念佛正业七回向心大菩提心大乘网要故三辈通说菩提心要集上引安乐集云大经云凡欲往生净土要须发菩提心为源(云云)以斯义故为往生要护三业者观佛三昧经说持戒助念佛行故以持戒为往生要十重四十八轻者如梵网经问观察中等者上所引想相别相杂略等观谓之观念行住座卧语默作作谓之称念助念意者助谓能助念谓所助上七法中第六念佛所助正业其余六法能助助业故云助念问念佛等者今问云念佛自灭罪何必持戒[前-刖+合]云一心念如所责斯乃于七法中除持戒证也爰以祖师上人云如说念佛不必可具持戒等矣所言持戒等者等取菩提心何以得知作愿门云大菩提心虽有异说欣净土之愿九品皆应具矣此是除菩提心证也问于七法中以称名为正者三心无间亦可除之乎[前-刖+合]不然三心无间念佛安心作业故必可具之一占察经者于十文中下九文局𢏏陀今此文揔通诸佛灵芝𢏏陀经义䟽引此文毕云余诸佛名闻持尚尔况我𢏏陀有本誓乎矣要集云如上观察者观于地藏菩萨法身及诸佛法身与己自身平等无二不生不灭常乐我净功德圆满(已上)。

　　此是无相念佛也此集之意念佛语通有相无相有相为正傍通无相四观经云等者第四六七八略文也集下云四观经云极重恶人无他方便唯称念佛得生极乐矣要集记云问经无此文[前-刖+合]是取意文最叶经旨有说云后一条御宇出离无疑往生指掌肝要明文可择进之由来诸宗之处异处同心而各进此文诚有所以哉(已上)。

　　八般舟经云等者观念法门引般舟三昧经云问持何法得生此国阿𢏏陀佛报言欲来生者当念我名莫有𠇲息即得来生(已上)。

　　斯乃称念也但作者所览本参差集云八般舟经云阿𢏏陀佛言欲来生我国者当念我等矣今师意通观念欤唯说念我不说念我名故此中观经下下品等者要集记云问于十文中二三四六七八九文唯念名号何限观经下下小经鼓音声经云念名号[前-刖+合]实可然但此三文外诸师异解文但云念无名号言故且除之若依光明大师之意第五文证唯在观念往生论文可通观称称赞叹故其余亡文一向称名(已上)。

　　其余行法因明等者正依三经傍依经说诸行往生名为因明诸行功能普而因明往生利故言直辨者正依三经傍依经说念佛往生名为直辨安养正因佛本愿故复次众生等者修行信心分文也初学是法者真如三昧也当知已下为不堪真如三昧机正明念佛往生因缘斯乃今所用也契经多以等者问乍引论文何云契经多以念佛为往生要乎[前-刖+合]上难诸经所说随机为通此难引理尽论今论通依百亿部经故从本说名曰契经言四依者虽有三说今依一说初依地前第二依是初二三地第三依即四五六地第四依七八九十地马鸣论主八地菩萨故云四依言理尽者理谓道理尽谓穷尽即是道理穷尽义也𢏏陀自说行即文云者此下云念佛自说言当念我名号是不正本云佛自既言当念我乎即正本也诸行如来随机佛说者经藏随机有设教故念佛四依理尽论说者论藏正依法相说实义故俱舍论云素怚览言因别意趣阿毗达磨依法相说(已上)。

　　往生阶位者第十问[前-刖+合]料简门有十事中第二往生阶位也问他力往生未法易得之法何云近代求者千[一/力]得者无一二[前-刖+合]集无实行者名为千[一/力]近代实行设虽千[一/力]而无一失故礼赞云十即十生百即百生设虽凡下三心易具往生何难斯乃为劝安心举无实者也信心不深若存若亡等者问其相如何[前-刖+合]初信弱故存亡叵定行亦软弱如摄论云若人有信心则于善无猒次信不一故不专一行业不成就后信不续行亦废退此三如次心弱多境时少也安乐集云信心不淳今集云信心不深淳犹深也三心者信心深信心一信心相续故名三信此三随顺𢏏陀名义故云相应问此三心与至诚等三心同异如何[前-刖+合]今举信心若能具信前后二心自然具足故今三信即至诚等三心也其证不可外求云若具三心不往生者无有是处是也若欲舍专等者专谓专修即正行也杂谓杂修即杂行也若舍正行修杂行者百中一二千中五三得往生也百时者时中也言如上者等者问百即百生往生唯在称名何指五念门乎[前-刖+合]此约助正兼行之机矣。

　　教相枢要钞下

　　宽𣱵拾九年(壬午)正月吉日(京)五条桥通醍醐町开刊山田理兵卫
