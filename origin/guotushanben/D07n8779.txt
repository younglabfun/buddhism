国家图书馆善本佛典第 07 册 No. 8779 鸠摩罗什法师诵法（后残）


　　鸠摩罗什法师诵法

　　慧融䓁集

　　四部弟子受菩薩戒原于长安城内大明寺鸠摩罗什法师与道俗百千人受菩薩戒时慧融道详八百余人次预彼未书持诵出戒本及羯磨受戒文受戒法本出梵网经律藏品中卢舍那佛与妙海王王千子受菩戒法又欲受戒苐子先以三礼师足以香火请一戒师为阿阇梨将至佛前伏地而听也。

　　又师应问言汝难忍能忍不所谓十忍也割肉饲鹰投身饿虎斫头谢天朾骨出髓捥身千灯挑眼布施剥皮书经刺心决志烧身供佛刺血洒地是事能忍不能诵十重四十八轻不能一一[彳*(前-刖+(之-、))]师如法行不若不[彳*(前-刖+(之-、))]师教不复为与受戒也又为师之法是出家菩薩僧具足五德。一坚持净戒二年满十腊三善解律藏四妙通禅思五慧藏穷言　综经善义　甚为师也

　　又为苐子之法受戒竟即[彳*(前-刖+(之-、))]师请戒本诵之使利若有所不解当问戒师同受学者综识戒相若轻若重也又欲自誓受戒者若千里内无戒师得佛形像前自受戒自受三归自忏悔自受十戒与师受戒羯磨一种无异但出口为别也苐子亦诵十重四十八轻䓁无有异嘱来世同学菩薩道者详而揽用共弘大道龙华为期。

　　菩薩戒序

　　诸大德优婆塞优婆夷䓁谛听佛灭度后于像法中唯应尊重珍敬波罗提木义波罗提木义者即是此戒持此戒时如闇遇明如贫人得宝如病者得[差-工+匕]如囚系出狱如远行得归当知此则是众䓁大师若佛在世无异此也怖心难生善心难发故云莫轻小罪以为无殃水滴虽微渐盈大器𠛴那造罪殃坠无间一身人身万劫不𣸪壮色不停犹如奔马人命无常过于山水今日虽存明亦难保今政是时众䓁应当一心各各勤修精进慎勿懈怠懒墯睡眠纵意夜则摄心存念三宝莫以空过[彳*(土/(之-、))]失疲劳后大深悔终无所得众䓁一一谨依此戒如法修行。

　　诸大德春分四月日一月日已过少一夜余有一夜三月日在老死至近佛法欲灭诸大德优婆塞优婆夷为得道故一心勤求精进所以者何诸佛一心勤精进故得无上菩提何况余善道法各闻强健时弩力勤修善如何不求道岂得从心放逸欲何乐乎是日已过命亦随减如少水鱼斯有何乐此中未受菩薩戒不清净者已出众今和合欲作何事(如是三问)不来嘱受菩薩有几人说欲及清净众当一心听。

　持戒净身口　摄心正忆念　多闻生实智　斯由戒为本
　戒为妙宝藏　亦为世七财　戒为大舟航　能度生死海
　戒为清净池　澡浴诸热恼　戒为如意珠　销伏邪毒割
　戒为究竟伴　能过险𢙣道　戒为甘露门　众圣之所游
　持戒心不高　专精不放逸　不取正戒相　亦无邪念心
　是名清净戒　诸佛所称赞　戒为法城堑　能遮烦恼贼
　戒为勇猛将　摧伏魔军众　戒为如意珠　能与商人宝
　戒为妙楼观　游戏诸三昧　持戒为平地　禅㝎为屋宅
　空慧力庄严　万行为具足　乃至成佛道　斯由戒为本
　是故有智人　坚心守护戒　宁丧失身命　慎勿有所犯
　合十指抓掌　供养释师子　我今欲说戒　众当一心听
　乃至小罪中　心应大怖畏　有罪一心悔　后更莫复犯
　心马驰𢙣道　放逸难禁制　佛说切戒行　亦如利辔勒
　佛口说教戒　善者能信受　是人马调顺　能破烦恼军
　若不受教来　亦不受乐戒　是人马不调　没在烦恼军
　若人守护戒　如猫牛爱尾　系心不放逸　亦如猴着锁
　日夜常精进　求宝智慧故　是人佛法中　能得清净命

　　诸大德优婆塞优婆夷䓁谛听今月十五日布薩说优婆塞优婆夷菩薩戒众当一心善听有罪者发路无罪者默然默然故当知诸大德清净堪说优婆塞优婆夷菩薩戒已说菩薩戒序竟今问诸大德是中清净不(如是三问)诸大德是中清净默然故是事如是持菩薩摩诃薩行住坐卧于四威仪慈悲喜舍四䓁六度怨亲无隔犹如赤子财法二施䓁无差别。

　　菩薩行檀波罗蜜时从布施得度翻饿鬼道以悭贪不布施多有求欲不知猒足堕饿鬼道中去是故应湏檀波罗蜜舍灭饿鬼道。

　　菩薩行尸波罗蜜时[彳*(前-刖+(之-、))]持戒得度翻地狱道以破戒罪堕地狱道中去是故应湏尸波罗蜜舍灭地狱道。

　　菩薩行羼提波罗蜜时[彳*(前-刖+(之-、))]忍辱得度翻畜
