国家图书馆善本佛典第 38 册 No. 8898 修大方广佛华严法界观


　　注华严法界[(共-八+隹)*見]门序

　　绵州刺史　裴休　述

　　法界者一切众生身心之本体也从本已来灵明廓彻广大虚寂唯一真之境而已无有形貌而森罗大千无有边际而含容万有昭〃于心目之间而相不可睹晃〃于色尘之内而理不可分非彻法之慧目离念之明智不能见自心如此之灵通也甚矣众生之迷也身反在于心中𠰥大海之一沤尔而不自知有广大之威神而不能用觳觫而自投于笼槛而不自悲也故世尊初成正觉叹曰奇哉我今普见一切众生具有如来智慧德相但以妄想执着而不证得于是称法界性说华严经令一切众生自于身中得见如来广大智慧而证法界也故此经极诸佛神妙智用彻诸法性相理事尽修行心数门户真可谓穷理尽性者也然此经𨿽行于世而罕能通之有杜顺和尚叹曰大哉法界之经也自非登地何能披其文见其法哉吾设其门以示之于是着法界[(共-八+隹)*見]而门有三重一曰真空门简情妄以显理二曰理事无碍门融事理以显用三曰周遍含容门摄事〃以显玄使其融万象之虚相全一真之明性然后可以入华严之法界矣然此[(共-八+隹)*見]𨿽行于世而罕能入之有圭山禅师叹曰妙哉法界之门也自非知枢钥之浅深阃闑之广狭又何以扣其门而入之哉于是直以精义注于[(共-八+隹)*見]文之下使人寻注而见门得门而入夫见色为实色见空为断空内为筋骸所梏外为山河所眩故困踣于迷涂局促于辕下而不能自脱也于是菩萨开真空门以示之使其见色非实色举体是真空见空非断空举体是真法则能廓情尘而空色无碍泯智解而心境俱冥矣菩萨曰于理则见矣于事犹未也于是开理事无碍门以示之使[(共-八+隹)*見]不可分之理皆圆摄于一尘本分限之事亦通遍于法界然后理事圆融无所𦊱碍矣菩萨曰以理望事则可矣以事望事则未也于是开周遍含容门以示之使[(共-八+隹)*見]全事之理随事而一〃可见全理之事随理而一〃可融然后一多无碍大小相含则能施为隠显神用不测矣问曰[(共-八+隹)*見]文有数家之䟽尚未能显其法今略注于文下使学者何以开心目哉[前-刖+合]曰吾闻诸圭山云[(共-八+隹)*見]者见法之智眼文者通智眼令见法之门初心者悟性之智𨿽明不得其门则不能见法此文即入法之门矣但应以智眼于门中[(共-八+隹)*見]照妙境𠰥别张义目以广释之是于门中复设门也又此门中重〃法界事理无边𨿽百𦀦不能尽其义徒以繁文广说芜没真法而惑后人耳且首标修字者欲使学人冥此境于自心〃慧既明自见无尽之义不在备通教典碎裂科假也然不指而示之则学者亦无由及其门故直于本文关要之下随本义注之至其门则已使其自入之也故其注简而备不备则不能引学者至其门不简则不能使学者专妙[(共-八+隹)*見]夫[(共-八+隹)*見]者以求目之谓也岂可以文义而至哉问曰指略其门诚当矣吾恐学者终不能自入也[前-刖+合]曰吾闻诸圭山云夫求道者必资于慧目慧目不能自开必求师以抉其膜也𠰥情膜未抉𨿽有其门亦焉能入之哉纵广何益问曰既遇明师何假略注[前-刖+合]曰法界难睹须依[(共-八+隹)*見]以修之[(共-八+隹)*見]文难通须略注为枢钥之用也惑者稽首赞曰入法界之术尽于此矣。

　　序毕

　　修大方广佛华严法界[(共-八+隹)*見]

　　门有三重。

　　京终南山释杜顺集

　　(夷门云修之一字为能修大方等为所修也修字下圭峰注云止观熏习造诣止观等者止观即能入之法熏习者正明修也造诣者修之趣也用此止观二法熏习其心成造入之行又妙绝诣缘曰止幽灵独曜曰观又止为观体观为止用些双融照境无尽又因名止观果名定慧故天台止观论序云止乃伏结之初门观乃断惑之正要止则养心识之善资观乃𤼵神解之妙术止为禅定之胜因观作智慧之由藉𠰥人成就定慧二法斯乃自利〃人法皆具足故知止观为入法之要门修行之捷径且如下会色归空止也明空即色观也空色无碍止观双运泯绝无寄止观双泯此明真空绝相称理挕㪚淂名止行次理事无阂中一三七门明即止以成观行二四八门明即观以成其止行九十二门明止观双存五六二门明止观双泯五六即二而不二九十明不二而二揔明止观双运周遍含容观中由真理全为事故遍容挕入之法皆即止之观是谓止观融通也熏学即闻慧闻此观文义故习究即思慧依此文义反照自心故造诣则修慧如理而修冥法界故)。

　　(圭峰云大方广佛华严者所依经也大方广是所证法佛华严是能证人大者体也诸佛众生之心体方广即体之相用佛者果也华严因也华喻万行严即大智〃〃为主运于万行严大方广成佛果也)。

　　(圭峰云法界者清凉新经䟽云统唯一真法界谓总说万有即是一心然心融万有即成四种法界一事法界〃是分义一〃差别有分齐故二理法界〃是性义无尽事法同一性故三理事无阂法界具性分义性分无碍故四事〃无碍法界一切分齐事法一〃如性融通重〃无尽故)。

　　(夷门云言法界者所观三重妙境但是一心问既是一心何名法界[前-刖+合]此有二意一者一心有[車*丸]持故名之为法二者有性分故复立界名谓此真心不变自体曰持随缘成德曰[車*丸]成事差别曰分体空同一曰性故知法界即是心之义用)。

　　([(共-八+隹)*見]之一字圭峰注云情尽见除冥于三法界也夷门云情尽䓁者情谓情识通诸妄心见谓推求唯目诸见颠倒推求乖背正理即染慧也今此能观以净慧为体故湏遣除情见方可契合也意谓情见如尘覆蔽法界真性障阂净智不生今情尘既尽智与理冥用与体合理智混融为一法界无二无别目之为观故)。

　　(圭峰云三重者除事法界也事不独立故法界宗中无孤单法故𠰥独观之即是情计之境非观智之境故𠰥分析义门即有其四今以对能观之智故唯三重此三但是一道竖穷展转玄妙非初法界外别有第二第三既不旁横故云三重不云三假)。

　　(夷门云观心无二法界无三就义浅深说有前后如一明珠初见珠体绝相喻真空观也直观理体故次观珠随缘现像非一非异喻理事无阂观也后见珠中所现异像青𠁅黄处珠体无二妍丑亦然珠体无彼此色像即珠何曾有异一即一切一切即一互遍互容喻事〃无碍观也三[(共-八+隹)*見]一心烂然可见　三重者　真空第一　事理无碍第二　周遍含容第三)。

　　𧴦空[(共-八+隹)*見]第一

　　法于中略开四句十门。四句一会色归空[(共-八+隹)*見]二明空即色[(共-八+隹)*見]三空色无碍[(共-八+隹)*見]四泯绝无寄[(共-八+隹)*見]

　　一会色归空[(共-八+隹)*見]

　　一简断空(分四)(甲)

　　一色不即空以即空故何以故色不即是断空故不是空也(乙)以色举体是真空也故云以即空故(丙)良由即是真空故非断空也是故言由是空故不是空也。

　　(圭峰注)

　　(甲)(前三简情后一显理前三中一简断空文中结释云是真非断故二简实色文中结释云无体之空非青黄故言实色者约妄情计为确然实有自体故不以形显二色分假实也约情计于形显俱为实故然此文中以显色例形色也三双简文中直云会色归空空中必无色故㩀义则句〃皆简情计断空实色据文则初二句影略玄彰第三方双简也)(子)。

　　(乙)(断空者虚豁断灭)(丑)(非真实心无知无用不能现于万法此有二种谓离色明空及断灭空离色空者空在色外如墙𠁅不空墙外是空断灭空者灭色明空如穿井除土出空要湏灭色也今简异此故云不是断空也故中论云先有而后无是则为断灭然外道小乘皆有断灭)(寅)(外道断灭归于太虚二乘断灭归于涅槃故肇论云大患莫𠰥于有身故灭身以归无劳勤莫先于有智故绝智以沦虚又云形为桎梏楞伽云𠰥心体灭不异外道断灭戏论)。

　　(丙)(以色等本是真如一心)(卯)(与生灭和合名阿梨耶识等而为能变〃起根身器界即是此中所明色等诸法)(辰)(故今推之都无其体归于真心之空不合归于断灭之空以本非断空之所变故)(巳)(所言归者下有其文)。

　　(夷门注)

　　(子)(此简灭色空也离色空者第三句简之会色无体故何须离色也)。

　　(丑)(虚豁者释空字断灭者释断字非真实下简异无知下正明顽空非真空也反显真心有灵明知随缘用能现于万法也)。

　　(寅)(如上所述断空何人情计故云外道等谓凡夫不知三界唯心万形由业因果不断生灭相随遂云诸法无因自然而得聚而为有㪚而为无神灭形离更无来报此名断灭空也二乘断灭空者以其心外取法灭色明空执蕴界等有实自性妄计未来诸根境灭以为涅槃厌苦欣寂灰身灭智为永同虚空何殊断灭)。

　　(乙)(以色下后释下句此举法简前幻色非断空也问前云何故幻色不即断空故今举法简云以幻色举体是真空也故知不即断空明矣故前云不即为所简今为能简)。

　　(卯)(问有何因由文云以色举体是真空故注云以色等真如一心者即论中心真如也与生灭者即心生灭也和合者谓不生灭真如一心与生灭妄心合为阿梨耶识此即真妄和合名为本识此识有三种相一业相二转相三现相初迷真次起妄三现境〃即六尘根身器界等皆从此识𢼜起故云而为𢼜䓁此则顺明从本起末𠰥约相教所说不同彼即赖耶脚下自有亲生名言种子即赖耶亦从种生今如来藏性随缘成妄真妄和合故不同也)。

　　(辰)(故今下释真空明摄末归本也谓所变色䓁归于能变识摄能变识归于真如真如无相故曰真空)。

　　(巳)(问文云即空注云归空其故何邪故注云所言归䓁)。

　　颂

　　夷门山广智大师本嵩述归德法云比丘(琮湛)集解

　　真空[(共-八+隹)*見]第一。

　　(着语云题目分明好个入路义曰拣非虚妄念虑故曰真拣非形碍色相故曰空依一心体义用立名也观者无分别如理妙智也忘情了法挕境从心淂名也绝相离念不空之空也寂独存端的第一此门行离相之行运如理之智除断空实色之情离能证所证之见契实际之真空具真常之妙德有斯次第行布略开四句十门)(既然垂手入缠不免科分假多)。

　　一会色归空[(共-八+隹)*見]。

　　(镕瓶盆钗钏为一金变乳酪酥醍作一味义曰融会缘生幻色归于真空矣观者能观智也从所观境得名或可所归空是体也观是智用依主持业二种释也下皆同此心通者可会可归意闭者须遣须除妄情久执难除故作四门分别)。

　　一拣断空。

　　(切忌错认故须拈却然有夷门所下之语此不合著语曲为初学更代一转语亦不妨也义曰拣者通能所也下五皆同择去妄执存真法也斯拣外道小乘人着断灭空病耳[(共-八+隹)*見]云一幻色不即断空是所拣也以幻色即真空故是能拣法也下同此)。

　　无物可断本来寂灭。

　　(此是夷门所下拣断空〃空语意显真空外无断灭空因妄计成物本寂然无非真空也故法华云诸法从本来常自寂灭相)。

　　颂曰。

　　(下皆合有准此略之)。

　　真空不坏有。

　　(就路还家有何不可此颂灭色明空之病[跳-兆+(梳-木-、)]云如穿井除土出空要须灭色中论云先有而后无是为断灭今简异此故云不坏有也肇论云岂待宰割以求通哉曰乐天云不离妄有而淂真空矣)。

　　离色非真空。

　　(切忌话作两橛弃有着空是错此颂离色明空之病[跳-兆+(梳-木-、)]云空在色外如墙𠁅不空墙外是空永嘉云弃有着空病亦然还如避溺而投火矣)。

　　惊觉声闻梦。

　　(涅槃床上梦闻教忽然醒此颂着空断灭之病谓此等人心外取法灭色明空执蕴界等实有自体妄计未来诸根境灭以为涅槃便乃厌苦欣寂灰身灭智永同太虚取寂为乐也故帝心禅师集大经中真坏不空幻有之义用惊趣寂声闻回心向大𠰥不回心如作长夜之大梦耳何时而觉寤矣䟽云二乘断灭归于涅槃)。

　　豁开外道蒙。

　　(拨去无明翳闪出旧精明此颂凡外拨无因果之病耳心游道外故曰外道䟽中谓彼凡夫不知三界唯心万形由峰因果不断生死相续自计执云诸法无因自然而有聚而为有㪚而为无神灭形离更无来报[跳-兆+(梳-木-、)]外道断灭归于太虚此二种人既蒙法力回心决定兵随印转)。

　　有星皆拱北无水不潮东。

　　(毕竟水潮沧海去到头云觅故山归此颂会色归空如拱北朝东无有不归者也)。

　　转面[(共-八+隹)*見]诸法都来一照中。

　　(瞥然心自醒妄计悉归真此颂声闻外道回头返觑前执断空尽归真空智照之中肇论云真谛无兔马之遗般𠰥无不穷之鉴也)。

　　二简实色

　　二色不即空以即空故何以故以青黄之相非是真空之理故云不即空(甲)然青黄无体莫不皆空(乙)故云即空(丙)良以青黄无体之空非即青黄故云不即空也(丁)。

　　(圭峰注)

　　(甲)(以闻经说色空不知色性空便执色相以为真空故须简也)(子)(此简凡夫及初心菩萨不简小乘〃〃不计色即为空故)。

　　(乙)(然前云色举体是真空此云青黄无体莫不皆空者𨿽云青黄即𠔥长短等必依质碍有青黄故)(丑)(空有三义以破于色一无边际义谓空𠰥有边则有色法在空界外空既无有际畔则占尽十方边量无有其外更于何处而有色等法耶二无坏义谓惑者云空𨿽无外何妨色等秪在空界之中故以无坏义破之谓𠰥有物入于空中则随此物大小分量穿破于空以容其物如橛入地中及钉锥之𩔗入于木中皆随橛等大小分量穿于地䓁𠰥地等不破则不容橛等而入救曰如水不可穿破而容物入水中何妨虚空亦尔破曰水𨿽不破然物入时随物大小分量排之以容其物以水性至柔不妨𣴑动移转故虚空岂同此水被排之动转耶三无杂义谓惑者又云空界无外空体无坏不妨万物皆在空中以空是虚通无𦊱碍故能含容故破曰𠰥物在空中空又不坏不转其物与空应相混杂如一团坚密之物方亭一尺此方尺分量之空既不坏不转元在本方一尺分量之处则与此方尺之物岂非杂耶𠰥言不杂则须一去一存𠰥言俱存又不杂者则一尺之分各占五寸之地如此转不相应也𠰥言俱存俱遍一尺之分理亦不然何者以空与色有二相违不应全体同遍当𠁅何者二𨔻一空是无物色是有物二空是虚通色是质碍不可方尺分中言全是无物复言全是有物又不可言全是虚通复言全是质碍岂有此理耶)(寅)(故上云青黄之相非是真空之理此云青黄莫不皆空也是知虚空既无边无坏无杂则空中必定无有色故云即空也)(夷门云但识宾主其义自显)。

　　(丁)(举其无体之空结非色相明空非有岂淂色耶)(卯)。

　　(夷门注)

　　(甲)(以青下释上句意云由青等色相情执为实者非是真空之理所以标中上句云色不即空)。

　　(子)(言色性者真空也色相者计幻相为实故)。

　　(乙)(然青黄者问上云青黄等相非真空者莫离青黄外别有真空邪故此云然青黄等明亦非离色故即色为真空耳由此义故则似双简亦简小乘然是举能简法明真空理中无实色也)。

　　(丑)(后约义破色显真空初标空有三义破色下谓一无边义破执色异空二无坏义破色相依空三无杂义破空无碍含容于色)。

　　(寅)(言故上云等者色相非真空明其不即幻有即真空明其不离是知下四结断显真也谓前之三义注家借断空实色为义随情立破显真空幻色之㫖意云断空中既无实色是空有别也即真空中岂有青黄等实色之相也由真妄异故有无别故)。

　　(举其下顺明〃空下反显意云青黄无体之空真空中尚无即此空中云何有色相耶)。

　　颂

　　二拣实色。

　　(不知[跍-十+水]破茄子一夜虾䗫索命义曰谓凡夫执色实有自体以青黄之相非是真空之理[跳-兆+(梳-木-、)]云以闻经说色空不知色性空便执色相以为真空计色不忘故须拣也[(共-八+隹)*見]云二实色不即真空实色是所拣以幻色即真空故是能拣法也)。

　　物本寂然因计成有。

　　(因他境寂遍计执而似有古德云妄计因成执迷绳谓是蛇)。

　　镜𫟚元无影〃虚显镜明。

　　(水因有月方知净天为无云始见高此颂真空中无实色也幻色无体以显真空也)。

　　空中有何色。

　　(本来无一物何假拂尘埃此颂青黄无体莫不皆空故云即空真理也然[跳-兆+(梳-木-、)]中空有三义以破于色谓无边义无坏义无杂义显世间虚空中尚无色法可存况真空理中而有实色于中可存矣乎)。

　　有色为迷盲。

　　(一翳在眼空花乱坠此颂以青黄之相非是真空之理故云不即空也拣凡夫执色实有体在空中包含矣𠔥拣初心菩萨计色相以为真空之病不拣二乘人彼无此执也)。

　　了幻〃非幻。

　　(糊饼面成人尽信秤锤是铁我无疑此颂色法缘会所成如幻师术所成像以智了知元无自体即是真空圆觉经云幻灭〃故非幻不灭非幻者即是真空也)。

　　当生〃不生。

　　(石牛吞华岳木女产婴儿此颂幻色仗缘而生缘无自性生无生相𨿽生不生也然幻生幻灭他岂然㢤或有外疑云幻而非幻生而不生如何是非幻不生之的㫖故下云)。

　　终南的的㫖日午打三更。

　　(半夜曰头明不识太疲极此颂不犯无生玄㫖妙会非幻幽宗帝心密显双融夷门傍通一线真可谓语𢃄玄而无路舌头谈而不谈终南者长安南寿山名也帝心生居于此今㪯处辨人故曰终南也)。

　　三双简断实

　　三色不即空以即空故(甲)何以故以空中无色故不即空(乙)会色无体故是即空(丙)良由会色归空〃中必无色(丁)是故由色空故色非空也(上皆当句)上三句以法简情讫(戊)。

　　(圭峰注)

　　(丁)(决定而断也般𠰥心经云是故空中无色无受想行识十二𠁅十八界十二因缘四谛等佛顶云云何是中更容他物)。

　　(夷门注)

　　(甲)(初标色不即者标简实色以即空故者标简断空)。

　　(乙)(初释上句以空中下明其实色不即真空释上句简实色也)。

　　(丙)(后释下句会色无体下明幻色不离真空释下句简断空也不即不离方曰真空)。

　　(丁)(出世三科三乘修证真空实际理中亦不可淂故知染净因果从缘有故皆无自性所以无不会归真空)。

　　(戊)(是故由色空者谓色无自性即真空也结标中下句简断空也故色非空者结标中上句简实色也)。

　　(戊)(以法者以用也此用幻色即不即法则简去断空实色之情计讫)。

　　颂

　　三双简断实。

　　(两岸芦花色正鲜一阵金风暗除扫义曰前𨿽已简约偏执而除之今则双遣以显同时此以幻色即不即法拣去断空实色之情计讫观云二实色不即真空实色是所拣以幻色即真空故不即断空断空是所拣也)。

　　有无不计是非杳绝。

　　(二执既遣那有能遣为是所遣为非故曰冥绝也)。

　　休厌黑暗女莫怜功德天。

　　(一念无𥝠照忧喜悉皆除此颂喻显双遣也涅槃经说有一女人名曰功德天常在前行问人求𪧐人问之汝何能也彼女[前-刖+合]曰我所至𠁅人民和合悉皆欢喜人遂留矣说住未久又见一女在门外立主人问曰汝何人也[前-刖+合]曰我名黑暗亦来求止主人曰汝何能也彼女[前-刖+合]曰我所至𠁅令人忧怖全家不乐人曰尔去吾不用汝女曰汝太愚也吾之妹在尔家我何不往自从无始已来常相随逐未𡮢离也作是语已即入室矣是时宅主见女人入果然全家哀哭忧苦也经意功德天喻人之爱生也黑暗女喻人之怖死也有智之人不怜不厌悉免忧喜此㪯双拣之妙况也三祖云至道无难唯嫌拣择但莫憎爱洞然明白)。

　　无心一亦弃有智二俱捐。

　　(两头撒开中间放下此颂法合双拣也无心者二乘人入灰心定并断灭外道着空病也有智者计常凡夫并初心菩萨着有病也既是二执俱舍方达三界唯心[首-自+句]且不然[采-木+有]取夷门向下注脚耳)。

　　风送和烟雨池开菡萏莲。

　　(雨滴千峰翠花无一点尘此颂尘惑俱遣物〃唯心纯是真空更无他法耳法灯云岸枊含烟翠溪花𢃄露鲜谁人知此意令我忆南泉)。

　　到头只这是休要问南泉。

　　(人有古今异道无前后殊此颂达唯心之㫖何必只在于前人哉法灯云令我忆南泉目前实际同道方知夷门云休要问南泉截断葛藤自肯亲切然二师举南泉因缘花字颂中具引且如夷门道只这是意㫖如何为当是指上风送池莲之词为复是夺人声价也𠰥定当得出便见句𫟚呈机劈面来烁迦罗眼绝纤埃[首-自+句]或未明只这之机显理颂中全然漏豆也)。

　　四显理

　　四色即是空(甲)何以故凡是色法必不异真空以诸色法必无性故(乙)是故色即是空(丙)如色空既尔一切法亦然思之(丁)。

　　(圭峰注)

　　(乙)(从缘有故依他无性即圆成故)。

　　(丙)(既非灭色存色不即不离故即真空)(子)(空非色相无遍计矣依他缘起无性〃〃真理即是圆成)(丑)(古人云色去不留空〃非有边住)(寅)。

　　(丁)(色是法相之首五蕴之初故诸经凡欲说空义皆约色说)(卯)(如大般𠰥列八十余科名数皆将色例也举要而示则六道众生及十方诸佛菩萨二乘人等五蕴十二𠁅十八界也此宗染净无二相故应云受想行识不即是断空等其青黄等文即云领纳等相非是真空之理等乃至诸佛即云神通光明等相非是真空之理等)(辰)(即不可以身相见如来也)。

　　(夷门注)

　　(甲)(意谓色相无体即真空也)。

　　(乙)(凡是下二句释不离理以色㪯体足真空故以诸下二句明不即理以青黄无体莫不皆空故以四准三由即真空中具二能简合初二故四三即空𨿽同对遣不对遣异故〃今标文但有一句明是显理问何故凡是色法必不异真空[(共-八+隹)*見]出因云因诸色法必无性故注从缘有故者释凡是色法也依他无性者释以诸下二句即是圆成者释必不异真空也)。

　　(子)(既非灭色者即初句已简断空也今既云色即是空岂待灭也非存色者即第二句已简情执色相今说即色性空故非存色也不即色者前三句简情不离色者今显理也此约所简或可非灭色者缘性本空非存色者真空无相)。

　　(丑)(无性释空非等者释上不即以破存色依他下释上不离以破灭色无性下释上故即真空也言遍计者情有理无如于绳上作蛇解依他即相有性无如因麻随工匠缘而有绳相圆成即相无性有如绳相本无性即麻也𠰥了蛇不实即遍计情亡达绳相虚即依他性灭即绳见麻乃圆成体现是以万法如幻触目皆真观麻乃不见绳蛇了性即都无我法𦀇云无量义者从一法生其一法者谓无相也即三而一[(共-八+隹)*見]乎万法同源即一而三不违二谛中道)。

　　(寅)(色去等者古有多释有云色去除遍计不留空遣依他空非有边住者真空之理不住相非相也有云色去泯俗谛破定有之执不留空泯真谛破定空之计空非有边住正契中道𠰥直就[(共-八+隹)*見]解色去即会色归空不留空者明空即色空非有边住者即后二[(共-八+隹)*見]双存互泯皆无阂也非惟不住二边抑亦不住中道故方契真空矣贤首云𨿽真俗双泯二谛常存存亡隐显挕在行心融成一味可谓百虑已消于智镜万缘不挂于灵台优游法界之门自乐无为之境矣)。

　　(卯)(㪯要等者华严圆宗不出六凡四圣成十法界故染净无二从缘无性故云平等无二相也𠰥例者但将色字为受想行识字读之青黄字作领纳取像迁流了别字读之而例前)。

　　(辰)(三句简情后一句显理也诸佛等亦尔或问神通光明是佛胜相何故例简云非是等邪注引金刚般𠰥第一求佛行施住相疑经文证之须菩提由前佛[前-刖+合]离相行施如空等便起疑云何故离相行因感果有相耶经佛告须菩提可以身相见如来否空生既蒙佛问疑情便断[前-刖+合]云不也世尊不可以身相淂见如来故知神通等相皆是幻化故例简也)。

　　颂

　　四显理。

　　(尘垢尽时光始现心法双忘性即真义曰前断实情境俱尽显出一真之理[(共-八+隹)*見]云凡是色法必不异真空以诸法必无性故是故幻色即真空故依他无性即圆成矣)。

　　头〃物〃独曜无𥝠。

　　(万像光中独露身唯人自肯乃方亲)。

　　云㪚家〃月。

　　(昨夜浮云风扫尽一轮明月满山川此颂云喻依他相虚前已除之今显理如月即家〃人〃心地明白矣)。

　　情蠲𠁅𠁅彰。

　　(情忘开正眼触𠁅见全真此颂遍计情除𠁅〃物〃一真独露)。

　　晓风杨枊路春色杏花墙暑雨琴棋润薰飙枕[簟-日+田]凉。

　　(唯心的〃㫖物〃露真机此颂一真之理𠁅〃昭彰也法灯云谁信天真佛具悲几万般蓼花开古岸白鹭立沙𡔃露滴庭莎长云[(冰-水+〡)*ㄆ]溪月寒头头𡸁示𠁅子细好生[采-木+有]肇论云物我同根是非一气潜㣲幽隐殆非群情之所尽耳)。

　　无依无用𠁅便是法中王。

　　(谛观法王法〃王法如是此颂无依者拣去断实依他境也无用者忘二执遍计情用也法王者三界依正所归之主也今正结显缘生幻色会归真空之理也明证此理是法空之王矣𠰥明空即色观中独王三界故云法王次当辨矣)。

　　二明空即色[(共-八+隹)*見](于中亦有四门)

　　(圭峰注)

　　(简情显解标征释结等一〃如前但文[執/力]相翻以成后文空色无碍泯绝无寄当般𠰥心经空即是色等文也)(子)(唯第三句非敌对相翻义亦不异一〃反上以成中道更无别义也)(丑)。

　　(夷门注)

　　(子)(显解者异前显理谓前约境〃相无实归于真理故云显理今此约心明真心之空非断灭故不异于幻色故云显解但文[執/力]下约空色敌[(卄/至)*寸]成后二门谓前色即是空此云空即是色第三同时故空色无阂第四情解双忘冥同法界故云泯绝无寄)。

　　(丑)(唯第三句下非敌对等者谓前第三句良由会色归空〃中必无色此合云明空即色色中必无空却云空是所依非能依故然但文不相对义[執/力]相翻故云义亦不异至文当示其余文相一〃翻于初句用成观心无阂也)。

　　一简断空

　　一空不即色以空即色故何以故断空不即是色故云非色(甲)真空必不异色故云空即色(乙)要由真空即色故令断空不即色也。

　　(夷门注)

　　(甲)(断空下初释上句也释标中上句空不即色意云虚豁断灭异于色性故云非色对上色不即是断空故此简情也)。

　　(乙)(后𥼶下句者释标中下句以空即色故〃云真空必不异色𠰥异于色〃何所依故空即色对上以色㪯体是真空也故云色即是空此㪯法也)。

　　颂

　　二明空即色[(共-八+隹)*見]。

　　(密移一步大地逢春义曰此辨真空不异幻色也一〃反上以成中道更无别义也然妙解者回光返照不守虚凝担板者只见一边堕坑落堑曲为担板𣴑重宣四句偈也)。

　　一拣断空。

　　(前来𨿽点破疑情恐未消义曰前门约境此约心拣之然文[執/力]相翻成后二门之义[(共-八+隹)*見]云一断空不即色幻断空是所拣也以真空即幻色是能拣法也)。

　　境空心寂言不顿彰。

　　(色归空已闻命空即色而愿闻)。

　　色空〃色难。

　　(会色归空犹易明空即色尤难此颂色空者前门以三义破色似易领解此门即空为色难可比况亦难解会故曰明空即色难也)。

　　子细思量看。

　　(事不厌细𠕂思可矣此颂诫会色归空之人不令守空而住〃则成断空之病与外道无异也故曰子细看耳)。

　　外道计冥谛。

　　(莫将堤岸枊唤作古岩松此颂楞伽经云大慧或有外道有觉二十五真实作涅槃想谓彼教中立二十五种谛理最初一谛号为冥性谛计以为常苐二十五名神我亦计为常我思胜境冥性即变二十三谛为我受用我既受用为境缠縳不淂解脱我𠰥不思冥谛不变既无缠縳我即解脱名为涅槃又楞严经云分别都无非色非空拘舍离等昧为冥谛也)。

　　声闻趣涅槃。

　　(只见锥头利不见凿头方此颂涅槃者此翻灭度无为圆寂三义为二乘人厌生死之苦受欣涅槃之寂乐舍有余而趣无余昧本觉而成空病矣担寂情深故成不回病耳)。

　　只知云冉〃不觉水漫漫。

　　(徐六担板只见一边此颂冉〃者云行貌也漫〃者大水行貌也谓小乘外道认小为大以妄为真只知其一也)。

　　月落蒹葭岸何人把钓竿。

　　(身闲临苇岸心静乐𤇆霞此颂上句约境明空下句约人即色也如把钓竿人心〃只在竿头何落空之有也肇论云诸家通第一义谛皆言廓然空寂无有圣人乃至𠰥无圣人知无者谁〃与道游明空即色妙解潜彰于斯显然)。

　　二简实色

　　二空不即色以空即色故何以故以空理非青黄故云不即色(甲)然不异青黄故言空即色(乙)要由不异青黄故不即青黄故云即色不即色也(丙)。

　　(夷门注)

　　(甲)(以空理下初释上句此简情也)。

　　(乙)(然不异下后释下句此㪯法也)。

　　(丙)(要由下初结释上句结下〃句结上)。

　　颂

　　二拣实色。

　　(已除鼻上泥痕更遣心头妄计义曰谓彼凡夫妄计色法实有自体情执难忘故𠕂拣耳[(共-八+隹)*見]云二真空不即实色〃是所拣以真空即幻色故是能拣法也)。

　　空既即色何色之有。

　　(真既成渠实渠何立)。

　　水冻结成冰心迷境界萦。

　　(法喻双彰二妄显然此颂冰仗朔风缘成心因妄境迷执二俱无体是所拣也)。

　　冰消元旧水心悟本无生。

　　(法喻齐㪯心境全真此颂妄水消而清水现真心悟而本无生)。

　　矿秽仍湏炼。

　　(埋尘大宝湏设治方此颂除实色之情必假观智之力去矿内之石湏重〃而炼过可矣)。

　　真金岂用烹。

　　(一成真金体不复重为矿此颂喻圣人悟真之后不复𠕂同凡夫见妄色也然而如是我有试金石也须重验过若见十分色不设余门矣理事门中要成器用数〃入火又且何妨)。

　　一轮秋月夜何𠁅不分明。

　　(此夜一轮满清光何𠁅无此颂实色妄情云尽圆明心月全彰也𠁅〃分明皎然独露)。

　　三双简断实

　　三空不即色以空即色故何以故空是所依非能依故不即色(甲)必与能依作所依故即是色也(乙)良由是所依故不即色是所依故即是色(丙)是故由不即色故即色也。

　　上三句亦以法简情讫(丁)。

　　(圭峰注)

　　(甲)(对上空中无色〃方是色之所依故如镜中之明无影也)。

　　(乙)(无色故能与色为依犹如镜中之明无影像故方能与影像作所依也故不即是影)(子)(此不敌对反上文者以空中无色有理有文色中无空文理俱绝故但约能所依持而简也)(丑)(有理者摩尼珠中必无黑等色有文者如上所引经云是故空中无色无受想等也理绝者珠所现色〃𠁅必有明珠也文绝者诸圣教中悉不见有色中无空之文也)。

　　(夷门注)

　　(甲)(标文中上句标简实色谓真空不即色相下句标简断空真空即色性故)。

　　(甲)(初释上句云空是所依等此明真空是妙有不空之实体为幻有之所依此非能依之色相故简实色也)。

　　(乙)(必与下后释下句简断空也对前会色无体故是即空)。

　　(子)(后喻显如镜中之明等者由前不即故方成此即义简太即也由此即义成上不即义故简太离也𠰥一向即〃无二谛𠰥一句不即则成断灭故二义相由简二种情令归中道无相一味法言故不即是影者重明即中不即简断空不即幻色也)。

　　(丑)(初总明此不等者问此句何故不敌对上文邪注云此不敌对者牒定问词以空下出所以言空中无色有理者有道理可说故有文者有教证故𠰥言色中无空者别无教证亦无道理可说所以但约能所依持而简也又真空有体故为幻色所依有用故能持幻色幻色无体故为能依无用故为所持又所依非能依故不即色能持即所持故空即色也后别显有理者摩尼珠中必无影也有文者经云是故空中无色受等理绝者未见珠现色𠁅无明珠也故注中反明文绝者不见圣教说色中无空之文)。

　　(丙)(言是所依故不即色者结释中上句显即中不即简实色也是所依故即是色者显不即中即也结释中下句简断空也)。

　　(丁)(以法简情者用真空即不即法则简去断空实色之情计已讫)。

　　颂

　　三双拣断实。

　　(心境既双遣断实一齐休义曰前𨿽单拣偏计之情今显同时故曰双拣此以真空即不即法拣去断空实色之情计讫[(共-八+隹)*見]云三断空不即幻色断空是所拣以真空即幻色故真空不即实色〃〃是所拣也)。

　　彼此俱亡湛然寂静。

　　(二病既瘥一体轻安)。

　　说有何曾有。

　　(须知远𤇆浪别有好思量此颂法像宗佛言一切法无我一切法者略有五种细而分之有一百名数一〃有法于赖耶脚下自有亲生名言种子至如赖耶识等亦从种生多谈法相少谈法性所谈法性亦法相数如六无为等乃至成佛皆从修因断障历三僧祗转识成智〃为能证二空真理为所证也从此而学者多分计一切法实有自体成计常病者多矣佛说相教为始空病空病既除有亦不真意显中道故云何曾有)。

　　言无未便无。

　　(眼观东南意在西北此颂破相宗且如大般𠰥经八十余科名数皆是遣执荡相遮境明空说三性三无性至于佛德言大空真如金刚云凡所有相皆是虚妄𠰥见诸相非相即见如来又云离一切诸相即名诸佛又般𠰥心经中所离文中无世间三科谓五蕴十二𠁅十八界及出世三科谓四谛十二缘能证所证亦不可淂也从此而学者多分计一切法空成断灭病者多矣佛𨿽说空法谓遣执有之计有执既除空药亦遣意显中道故云未便无也贤首国师判上二种教法未尽大乘至极之说为大乘始教)。

　　有无俱不计。

　　(二边纯莫立中道不湏安此颂法性宗谓佛说终顿经等圆觉云有无俱遣是则名为净觉随顺又法华涅槃会上呵小赞大会权归实三乘同会一佛乘五性皆归一佛性方尽大乘终实至极之说也然前来随机设教为破断常之执今则二执既遣中道双融解真空是不空之空达妙有是不有之有故能有无不计妙解双通既成无功之功决定功不虚弃)。

　　赏汝髻中珠。

　　(重赏之下必有勇夫此颂法华云譬如强力转轮圣王丘战有功赏赐诸物唯髻中珠不以与之如有勇健能为难事王解髻中明珠赐之㪯斯妙况用明契中道之深㫖耳贤首判为终教方尽大乘至极之说)。

　　覆庇贫和病提携独与孤。

　　(烦𢚰海中为雨露无明山上作云雷此颂无法财曰贫有惑堕曰病凡外病也专自利曰独阙明导曰孤小乘病也是故至圣契中道妙理空有𦙟观运悲智心设权实教慈荫贫病智㧞孤独如淂轮王髻中珠普资一切也)。

　　回光归去来始觉费工夫。

　　(当时不惮穿云路过后思量愁杀人此颂至圣出世为一大事因缘出现于世为众生缘熟而来众生缘尽而去非但如今历劫已来为断常之𣴑难可化度曲设种〃方便引导众生令离诸着能事毕矣后入涅槃始觉利生费其工夫耳或可多是后来贤人通彻性相二宗妙达圆顿一乘见权实方便多门仰叹先圣云费却多少工夫耶)。

　　四显解

　　四空即是色何以故凡是真空必不异色以是法无我理(甲)非断灭故(乙)是故空即是色如空色既尔一切法皆然思之(丙)。

　　(圭峰注)

　　(甲)(即真空体也谓二空所显之真如也)。

　　(乙)(真如不守自性也上皆释竟)。

　　(丙)(真空既不异色亦不异一切法也如前所例)。

　　(夷门注)

　　(甲)(谓凡是观智所照真空必不异于缘生色性故标云空即是色问有何因由真空必不异色故下云以是等法无我者谓色心等从缘无体故云无我此法空也不言人空者以胜该劣故谓二乘了人空时不𠔥法空菩萨了法空时必𠔥人空也此则二无我为能显理为所显故注云即空真体也等谓真空即理法界上有简情之用挕用归体故云即真空体也体即理法界故此约所[(共-八+隹)*見]能[(共-八+隹)*見]准此非断灭故者明不坏色相即法无我所显真如𠰥离诸法即成断灭注真如不守自性者是随缘义由随缘即色故非断灭此㪯随缘破断灭情非理事无阂)。

　　(子)(注言如前所例者指在会色归空观中也𠰥例者应云一空不即受想行识等二句云空理非领纳取像迁𣴑了别等𠰥例诸佛云一空不即诸佛等二句云以空理非神通光明等也)。

　　颂

　　四显解。

　　(功工不到不方圆言语不通非眷属又曰前门约境〃相无实归于真空故云显理也此门约心〃非断灭不异幻色故云显解也观云四真空即幻色故凡是真空必不异色非断灭故)。

　　空即一切揔莫动着。

　　(动着头角生落在第二念今不动着妙解前生)。

　　阿谁无作用。

　　(便是死了底汉犹棺椁中瞠眼此颂人〃分上活泼〃地皆有作用是显解也)。

　　作用复由谁。

　　(看他家事忙且道承谁力此颂人〃无不承恩力指前显理也今推解不离理也)。

　　当𠁅和根㧞。

　　(移花𠔥蝶至买石淂云瓶此颂即理而生解理为解本今显即理故曰和根㧞也)。

　　渠侬由未知。

　　(君子𠰥似我一切法无差此颂渠你也侬我也南方时语也今叹理智不相离人〃揔不知目前空即色遍界野云飞)。

　　虚空云片〃矌野草离离。

　　(野花开似锦涧水湛如蓝此颂真空即幻色而物〃明矣法灯云今古应无坠分明在目前片云生晚谷孤鹤下遥天是此意也)。

　　早谙灯是火饭熟已多时。

　　(早知今日事悔不慎当初此颂前会色归空是影拣断实之情唯言显理未云显解也今此正拣情执遍计影拣依他境空悟此解心不离前理大似不知灯元是火空忍饥肠耳)。

　　三空色无碍[(共-八+隹)*見]

　　(圭峰注)

　　(𨿽有空色二字本意唯归于空以色是虚名虚相无纤毫之体故修此观者意在此故也)(子)(文中㪯色为首云空现㪯空为首不言色现还云空不隐也是故但名真空观不言真空妄色观)。

　　(夷门注)

　　(空色无碍观者谓观色即空时空即色观空即色时色即空故云无碍是以圣人随有道有随空道空〃不[垂-一]有〃不[垂-一]空两语一会二义双通约能观之智有无双照约所观之境真俗双融空色无碍二而不二为一味法然此一观融前二门各第四句显理显解空色二法同时无碍成立趣行之解故第十门心境一如方成正行即真空观智也)。

　　(子)(初释妨显真注𨿽有等者问总题云真空观何故今云空色无碍耶故注云𨿽有等此纵也本意下夺也以色下出所以虚名者无淂物之功虚相者无当名之实名下无物〃上无名名实无当故无纤毫之体故经云相名常相随能生诸妄想前二句八门是简名相妄想此后二门是显正智如〃故云意在此故)。

　　谓色举体全是尽色之空故则色尽而空现(甲)空举体不异全尽空之色故则空即色而空不隐也(乙)是故菩萨[采-木+有]色无不见空[(共-八+隹)*見]空莫非见色无障无碍为一味法思之可见(丙)。

　　(圭峰注)

　　(乙)(色空之文各有二句皆先标无碍所以下出无碍之相谓𠰥色是实色即碍于空〃是断空即碍于色今既色是幻色故不碍空〃是真空故不碍色也)(有本云色不尽而空现亦通然不如无)。

　　(夷门注)

　　(甲)(初色不碍空言色㪯体者全体也尽色之空者谓无色不空也穷尽众色之体皆无性本空故言色尽而空现者幻色亡而真空显也上句尽字是穷极义下句尽字亡泯义𨿽言色亡非灭坏也色本无故)。

　　(乙)(次空不碍色言㪯体不异全尽等者谓无有真空不即幻色也前云全是此云不异言殊意一言空不隐者合云色存而空隐与上相对今言空不隐者为成真空观故此则空非空不阂色非色〃非色不阂空非空尽色为空所以色即空全空为色所以空即色然色相如幻真空自显故云空不隐也)。

　　(丙)(是故下约人显法以是色即空故[采-木+有]色无不见空〃一味也由空即色故观空莫非见色有一味也故古德云欲言其有水珠寂尔以难求欲言其无海切森罗而显现𨿽曰双存唯一真境故云一味思之可见者结归观心将此文义反照自心〃不见心故云思之可见)。

　　颂

　　三空色无碍[(共-八+隹)*見]。

　　(大海从鱼跃长空任鸟飞义曰空是真空不碍幻色色是幻色不碍真空故曰无碍此则约能观之智有无双照约所观之境真俗双融不二而二以显色空二而不二明其无碍以此为门出生观智成立趣行之解)。

　　东涌西没元无二法。

　　(繁具大用起必真全贤首品云或于东方入正定而于西方从定出乃至如是入出遍十方是名菩萨三昧力清凉云菩萨寂用无涯三昧门于器世界业用自在也既曰三昧岂有二法也)。

　　去住都无我纵横岂有他。

　　(入浪穿云都无𦊱碍此颂去住者三际出入无碍也纵横者十方往来自在也由前八门我法二执都遣到此空色同如岂有他法于其间哉由是竖穷三际横遍十方为一味之圆通显二法之无我非情识之所测唯同道乃方知下云)。

　　寒山子抚掌拾德笑呵呵。

　　(因何二老呵〃笑不是同风人不知此颂斯二㪚圣不住那边混迹今时或笑或歌左右逢源别有深意)。

　　岭上木人叫溪边石女歌。

　　(故国消息断石虎叫连霄此颂前八门情尽见除似木人石女到此趣行解具如能叫能歌岂有情解于其间哉)。

　　色空同一味笑煞杜禅和。

　　(当局者迷傍观者哂此颂空色无碍踪迹未亡无寄人前堪悲堪笑达士可耳只如杜撰禅和笑个甚么乃云我衲门下佛魔并扫光影齐亡[糸*(冬-ㄆ+免)]有少分相应况更说色说空说一说异是好笑也)。

　　第四泯绝无寄[(共-八+隹)*見]

　　(圭峰注)

　　(文二初释此观后总辨四门初中二初二泯绝后征释所以初中文云不可等者既本文自释今不注亦淂然文[執/力]展转不同今亦略别配释于文下)。

　　(夷门注)

　　(第四泯绝无寄观者第谓次弟不乱之辞四者增前之数泯谓遮泯〃其情执绝谓止绝绝其解心无寄者谓前门有空可色有色可空〃色俱存不无躅迹今此门中二俱不立形对双绝情智两亡动寂俱息灵心绝待都无所寄能所无二因以名云)。

　　谓此所[(共-八+隹)*見]真空不可言即色(甲)不即色(乙)亦不可言即空(丙)不即空(丁)一切法皆不可(戊)不可亦不可(己)此语亦不受(庚)迥绝无寄(般𠰥现前)非言所及(言语游断)非解所到(辛)是谓行境(壬)何以故以生心动念即[垂-一]法体(癸)失正念故。

　　(圭峰注)

　　(甲)(空𠰥即色者圣应同凡见妄色凡应同圣见真空又应无二谛)。

　　(乙)(𠰥不即者见色外空无由成于圣智又应凡圣永别圣不从凡淂故上二句拂前第二[(共-八+隹)*見]也)。

　　(丙)(色𠰥即空者凡迷见色应同圣智见空又亦失于二谛)。

　　(丁)(𠰥不即空者凡夫见色应不迷又凡所见色长隔真空应永不成圣上二句拂前初观也)。

　　(戊)(拂上结例上云如色空既尔一切法亦然是也)(己)(见彼等皆不可亦同分别)。

　　(庚)(受即是念)(辛)(心行𠁅灭故不可智知故)。

　　(壬)(有二境一是行之境今与境冥〃心遗智方诣此境明唯行能到非解境故)(子)(二者如是冥合即是真行〃即是境行分齐故)(丑)。

　　(癸)(真空理性本自如然但以迷之动念执相故湏推破简情显理)(寅)(今情忘智泯但是本真何存新生之解数𠰥有解数即为动念动念法心故失正念)(卯)(正念者无念而知𠰥总无知何名正念此下总辨四门)(辰)。

　　(夷门注)

　　(甲)(一拂明空即色文中言谓此所观真空不可言即色者拂前明空即色第四门空即是色之语也注空𠰥即色者意云𨿽免断空之过犹缠实色之疾故湏遣也圣应同凡见妄色者约人有二过约法亦有二过谓圣凡相滥约人也二谛互无约法也𠰥同凡见妄圣滥凡过即无真谛何言圣人证真空耶凡应同圣见真空者空𠰥即色凡夫见妄色时应合便同圣人见真空也𠰥见真空凡滥于圣即无俗谛何言凡迷真耶不即色者拂前三门也谓初学执情定云即定云不即随文执句不能忘于言像故此拂之令诣真境也注云空𠰥不即者𨿽差实色之病还落断空之见故云不可言不即色谓空𠰥不即色者就人亦有二过见色外空无由成于圣智者以取色外空非真空故一圣智不成过也以圣人见色性即空故又应凡圣永别等者以空异色圣自圣故二圣不从凡淂过也又凡夫长见妄色依不成圣然离所依真空无别色故由迷空见色为凡悟色即空成圣即非永别也)。

　　(丙)(二拂会色归空又亦不可言即空者应云谓此所观幻色不可言即空者拂前初观弟四门也注色𠰥即空者有三过谓凡迷妄色时应同圣智见真空也此凡滥圣过次注云又亦失于二谛者此二谛互无过义意同前注以青等即空失于俗谛既以青等为真空则更无真空失于真谛也问前注中何以凡圣双辨此文何故独就凡说[前-刖+合]真空是圣智所证妄色乃凡夫所迷圣人悟真空后更不同凡夫见妄故于前注凡圣对辨此中惟就凡论良以凡迷真空妄谓实色𠰥言色相即空凡夫见色滥同圣智见空故此偏就凡说又不即空者拂前三句色不即空也注𠰥不即空者亦有二过一凡不迷真过谓色在空外应凡夫见色不名迷真何故经论皆说凡夫迷于真空但见妄色以为实色也又凡所下二凡夫永不成圣过既所见色长隔真空之外即凡夫永无成佛之期上注中推十一种过失皆前二句中语迹也)。

　　(戊)(三双拂结例言一切法皆不可者此乃非独色法成其会色等三观并皆拂之受想行识万化之法同色法而拂也已上拂前三句九门趣行之解耳)。

　　(己)(四展转拂迹不可亦不可者上言不可即前能拂之语到此却为所遣下言亦不可即为能遣此即亦无四句可绝三观可拂故云亦不可也注见彼等者起信论云一切分别即分别自心〃不见心无相可得此语亦不受者谓观心之上无此念故注受即是念者反明不受即离念此上遣两重心迹谓绝前趣行之解〃之心迹即上亦不可也解此行法之正解心迹也由行起解绝故〃云此语亦不受此唯如〃智独存矣言迥绝无寄者令观心孤朗绝其踪迹都无寄托冥合真界也此则境智两亡一味方显注般𠰥现前者照体独立也非言等者谓名是言之道路相是心家之行𠁅且至理无名非言所及真空绝相非解所到注言语道断者非谓无言即言离言也心行𠁅灭者非谓无心即心即相故即言离言故不可议即心即相故不可思不可思故解不到不可议故言不及又即言离言故𨿽终日言而未𡮢言也即心即相故终日思而未𡮢思也故肇公云夫悟心之士宁执观而迷㫖达教之人岂滞言而惑理〃明即言语道断何可言之能议㫖会即心行处灭有何观之可思心言不可思议可谓妙契寰中矣故祖师云言下合无生同归法界性𠰥能如是会通达事理竟)。

　　(壬)(五结成行境是谓下然言解两忘称谓杳绝今则于无名中强立名耳故云是谓行境行即智境即理谓以无分别智证无差别理智与理冥境与神会无二相故注有二境者谓不二而二〃而不二故)。

　　(子)(初是行之境者谓解极成行〃为能到清净法界为所到故依士释也今与境冥者意以心境不二之行还契即心无二之境心境都忘法界自显孰谓知不知焉故大[跳-兆+(梳-木-、)]云即心了境界之佛即境见唯心如来心境重〃而本觉性一即斯意也冥心遗知者亡取相之知也唯行能到者离相之行方能到故非解境者能知解心但缘文义为境不能到离相真境也)。

　　(丑)(后行即是境者以境是境界分齐之义般𠰥甚深真行到此方曰至极之分齐𠰥存心路解数未为至极或可称法界境所起之行名行即境故清凉云非真𣴑之行无以契真非起行之真不从行显是故一香一花一诵一礼一动一静无非真空故云行即境也又行分齐者谓无住〃住无所住故肇公云行极会如体无方所斯乃无分齐之分齐𨿽分齐而无分齐也故古德云青〃翠竹尽是真如郁〃黄花无非般𠰥斯之谓欤)。

　　(癸)(后征释所以何以故意云何以此境心言不及以生心下出所以也生心故即[垂-一]法体动念失于正念又生心故失照动念故[垂-一]寂经云法性本空寂无取亦无见性空即是佛不可淂思量)。

　　(寅)(泯绝所以注真空理性本自如然者谓从本已来灵明廓彻广大虚寂迷隐悟显未曾增减故𠰥尔妄从何有故次云但以迷之等斯则根本不觉迷真之义故论云不觉义者谓不如实知真如法一故不觉念起念无自相不离本觉如人迷故谓东为西方实不转等)。

　　(卯)(释成泯绝注言情亡者如病愈也智泯者药去也但是本真者以情智亡泯时即是本来真心之境如药病双亡时即是安乐之人问𠰥存前之正解有何过耶注牒云𠰥存新生解数心机即为动念等以生心动念故所以失其正念也)。

　　(辰)(后结明正念言无念而知者即无知〃也由无知故无所不知也故永嘉云𠰥以知〃寂非是无缘知如手执如意非无如意手𠰥以自知〃亦非无缘知如手自作拳非是不拳手𠰥手不执物亦不握作拳本手自然在亦非为无手亦不知〃寂亦不自知〃本知宛然在亦非为无知夫言知者不湏知知但知而已则前不接后〃不引前〃后断续中间自孤当体不生应时消灭知体既已灭豁然如托空寂尔少时间惟觉无所淂即觉无觉觉即无觉异乎木石但一本心独鉴明〃灵知不昧故注云𠰥总等)。

　　又于前四句中初二句八门皆简情显解第三句一门解终趣行第四句一门正成行体(甲)𠰥不洞明前解无以蹑成此行(乙)𠰥不解此行法绝于前解无以成其正解(丙)𠰥守（解）不舍无以入兹正行是故行由解成行起解绝(丁)。

　　(圭峰注)

　　(甲)(已上正分解行也此下反显相须如目足更相资也)(子)(又初句会色归空无增益谤二明空即色无损减谤三空色无碍不是双非无戏论谤四泯绝无寄不是亦空亦色无相𨔻谤四谤既无百非斯绝已当八部般𠰥无相大乘之极致也况后二观展转深玄)(丑)。

　　(甲)(又初句当色即是空次句当空即是色第三当色不异空〃不异色弟四即当不生不灭乃至无智亦无淂也)(寅)(又乍观文相似当初句空观〃真谛次句假观〃俗谛三四二句中道观〃第一义谛三即双照明中四即双遮明中)(卯)(细详观文所宗即不然也以𨿽有空色等言但为成于真空观也名题昭然)(辰)(𠰥此即空假真俗三观三谛已备次理事无碍复是何观故知不然次下反显)(巳)(行解相资云)(午)。

　　(夷门注)

　　(甲)(又于前下总辨四句言简情显解者然前注云后一显理不及显解辨观心故解终趣行者无分别正行也然则解亦般𠰥之行且约初二句[(共-八+隹)*見]空未知有照有即𨔻空初习未圆但名见解至第三句空有寂照方明趣无分别之解言正成行体者即正念圆成无寄对故然云上二句八门者并前总标中亦云四句十门皆句大门小又前结中云上三句以法简情讫则门句互通应合门大句小)。

　　(子)(注言目足更资者目资于足不履𢙣路足资于目淂达前所目况慧解简择足喻观行造入)。

　　(丑)(言无增益者真空非色相故无损减者真空非断灭故无戏论者空色双存故无相𨔻者空色双泯一味平等故百非斯绝者四谤是根本百非乃枝末也根本既尽枝末何存言百非者有等四句中各四成十六三世言之成四十八已起未起成九十六同时根本曰句故成百非也然是曲配言非言诸经中遮诠之语动有三五十个非字今㪯大数故云百非也无相者实相也一相无相谓之实相此般𠰥等经诠于实相故云无相大乘况后下正显胜也)。

　　(寅)(又初句等者谓会色归空观中第四句云凡是色法必不异真空当般𠰥心经中色即是空明空即色观中第四句云凡是真空必不异色当般𠰥心经中空即是色又会色中前三夆法云初以色㪯体是真空二青黄无体是真空三会色无体是真空都束为第三观中色不阂空当心经中色不异空也又明空即色中前三㪯法云一真空必不异色二真空必不异青黄三必与能依作所依故束为第三观中空不阂色也当心经中空不异色拂四句相故云泯绝现真空相故曰无寄故云当心经中空不异色拂四句相故云泯绝现真空相故曰无寄故云当心经中是故空中无色无受想行识乃至无智亦无淂等)。

　　(辰)(细详等者𠰥约无相大乘教义中定无理事无碍义只此真空四观是彼至极之说后二观般𠰥教诠之不到既无后二即无随缘迷真起妄等义且理事无阂是起信论心生灭门中俗谛之义空宗尚无如何更论第一义谛中道观耶后观方[供-八+冉]故知初心未晓要在师学圆通观一〃异难明要须理事相融必在依于法友或同见同行终日议论法门无令用心差错差之毫厘失之千里更相雕硺为长道缘故经云将求智慧益众生思何方便令解脱不离如来无阂智从彼无生慧所起心念此慧从闻淂如是思惟自勤励日夜听习无间然唯以正法为尊重以𨿽下纵也但为下夺也)。

　　(巳)(𠰥此下复以理斥破复是下反质前非明知真空中未有第一义谛中道观故次下理事无阂已去方始具足结云故知不然注次下便是后假科文也初由解成行此因前正分解行恐成两学故显相资问前云第四一门正成行体何用前九门解耶[前-刖+合]云𠰥不洞明前解九门简情趣行之解无以相蹑成此门行也)。

　　(午)(次绝解成行问既由前解成行何故绝前解邪[前-刖+合]文云𠰥不解此等意云𠰥不解无分别行法绝前即不即会解无以成不可亦不可此语亦不受之正解注反明云绝解为真正之解也由此泯绝之解成前九门解故方名正解)。

　　(午)(后舍解成行问正解既显何以又云迥绝无寄非言所及等耶又[前-刖+合]文云𠰥守解不舍等意云𠰥坚守泯绝正解不舍无以入兹迥绝无寄无分别正行故湏遣也)。

　　(午)(后结成真行观文到此意尽义圆结成解行是故结指上文行由解成者谓此门无分别正行由泯绝正解而成如销矿出金也行起解绝者由无分别正行起时泯绝等正解亦绝如金现矿尽也故知十门法义不出行解故令相资成无分别之[(共-八+隹)*見]行也)。

　　颂

　　四泯绝无寄[(共-八+隹)*見]。

　　(混然寂照寒霄永明暗圆融未兆前义曰泯谓遮泯〃前八门情执绝谓止绝〃九门趣行之解也然则前门有空可色有色可空今此门中二俱不立情执两忘令心绝待都无所寄以此为门出生[(共-八+隹)*見]智矣然当初句当般𠰥心经中色即是空二句当空即是色三句当色不异空〃不异色此句当是诸法空相至无智亦无淂显法体离一切相与此真空理同齐大乘始教)。

　　心𠰥死灰口宜挂壁。

　　(欲言〃不及林下好商量心者无寄观寄观心也到此圣凡情尽境智俱冥如死灰遇烦𢚰薪而不能然岂可言思而能到也观中观中拂迹文云非言所及非解所到令解心如灰不可以心思也非言所及使辨口似壁不可以口议也)。

　　境空智亦寂。

　　(不居明暗室懒坐正偏床此颂妙绝能所对待正显无寄也)。

　　照体露堂堂。

　　(照体独立物我冥一此颂观智孤朗般𠰥独存既曰独存心外无法〃法皆心下云)。

　　𤍠即普天𤍠凉时匝地凉。

　　(灵光独露𠁅纯一更无杂此颂心境重〃本觉性一可谓一香一花称性而遍周沙界一聸一礼离相而恒对佛前所以僧问洞山寒暑到来如何回避山云何不向无寒暑处去僧云如何是无寒暑处山云寒时寒煞阇黎𤍠时𤍠煞阇黎雪窦云𡸁手还同万仞崖正偏何必要安排既不安排信手拈来都明此意)。

　　无心未彻在有意转乖张。

　　(无心尚隔一重关有意固应难趣向此颂不可亦不可展转拂迹之语也此语亦不受于观心上都无纤毫心念犹隔玄津况乃将前解心欲专此境耶唯妙契即物神会且道有无不可及底句合作么生会)。

　　要会终南㫖春来日渐长。

　　(将谓别有奇时元来天阴地润此颂泯绝玄趣言象莫测于无言象中立绝言象之妙是以终日言而未𡮢言也)。

　　真空[(共-八+隹)*見]竟

　　理事无碍(所[(共-八+隹)*見])[(共-八+隹)*見](能[(共-八+隹)*見])第二(甲)

　　(圭峰注)

　　(前𨿽说色是简情计以成真空〃色无碍泯绝无寄方为真如之理未显真如妙用故唯是真空观门未为理事无碍)(子)(今诸事与理炳然双融故淂此观名也文三谓一标二释三结劝也)(丑)。

　　(夷门注)

　　(甲)(理事无碍[(共-八+隹)*見]第二者明次[(共-八+隹)*見]也问前[(共-八+隹)*見]之后复立此[(共-八+隹)*見]有何意邪[前-刖+合]真空门中但简情妄唯显𧴦理譬犹出矿之金但显金体未明器用今则所照色心诸法即体随缘妙用由止观熏习不相舍离令后之学者出生权实双融观智通大经显用之处融通无碍故立此门如金随缘成差别器用言理事等者理即前真空门中破情显出一真之理事者今此门中随缘所成差别之事无碍者约理望事有不变随缘义故理不碍事也约事望理有成事体空义故事不碍理也由不变故理常一味理有体也由随缘故成立千差理有用也由成事故不坏事相事有体也由体空故能显于理事有用也又体空即不变成事即随缘又理上用即事上体事上用即理体也故云理事无碍为智所观之境观之一字即权实无碍寂照双𣴑能观之智也注云所观者即上之四字能观者即观之一字问何故初后二[(共-八+隹)*見]不云能所[前-刖+合]有二意一者文略故但㪯中间𠔥明初后谓理之一字即前所观〃之一字即前实智也故𠔥初观又事为所观〃为能观即权智也故𠔥后观二者前不言能所者理智冥合行即境故后周遍含容即观故又能不定能即所之能所不定所即能之所故〃下注云即能即所等𨿽有二意后解为胜)。

　　(子)(注文二初释妨简异以显因由前𨿽下问前空色无碍与此何别也故注通之有三义故与前不同一前𨿽有色事意显真空简情妄故二但显不变理体未明随缘妙用三泯绝无寄正成行体性相两忘故云唯是真空等)。

　　(丑)(今诸下此约理事相成共有五对性相齐立故与前门不同)。

　　但理事(甲)镕融(乙)存亡逆顺通有十门(丙)。

　　(圭峰注)

　　(甲)(对〃理在上者是所依本故)。

　　(乙)(镕冶也谓初销义融和也谓终成义以理镕事〃与理而融和也即初二门二门互融故互遍也)。

　　(丙)(相也具此等十方名理事无碍观之于心即名此观又观事当俗观理当真令观无碍成中道第一义观自然悲智相导成无住行)(子)(已当大乘同教之极致故下第三观是别教一乘迥异诸教上释所标讫)(丑)(次下别释十门者有五对一相遍二相成三相害四相即五相非初对中四一正释二叹深三喻指四问[前-刖+合]初中即二也)(寅)。

　　(夷门注)

　　(甲)(但理事等者但独也谓此独明理事简异后门事〃无碍故事者即染净依正等差别法也注对对理在上者尊于理故为事法之所依体故本谓根本能生事法故镕融者标下相遍二门也注镕冶者喻也范土曰陶镕金曰冶今理望事如出矿之金𠕂入炉冶初销镕时便有随缘成像之义即以金喻理炉冶喻终南十门之文火喻观智谓以观智照理体不变妙能随缘与事和融即标下理遍事门也文云融注和也者由理随缘成诸事法故能和融于理终成义者望上初销义故上则镕金初销此则铸金成像则显相无别体㪯体全金以况事无别体㪯体全理即标向下事遍理门也注合法云以理镕事者不变即随缘故事与理而和融者成事即体空也即初下指相遍二门互为能所可知又此理事相遍二门为总各具四义故有后八门别且理遍事四义者一随缘义成第三门但显其用二不变义成第五门唯明理体三不变即随缘义成第七门体用双泯四随缘即不变义体用双存成第九门也)。

　　(甲)(次事遍理门亦具四义一体空义唯明事用成第四门二成事义显事有体成第六门三成事即体空义体用双泯成第八门四体空即成事义体用双存成第十门总别十门同一缘起互无里碍故言存者注云九十谓九十二门理事双存故九门随缘即不变故存理也十门体空即成事故存事也亡者注云七八谓七八二门理事双泯七门不变即随缘故泯理八门成事即体空故泯事逆者注云五六谓五六二门理事互逆五门不变故夺事理逆于事也六门成事故隐理事逆于理也顺注云三四者谓三四二门理事相顺故三门随缘理顺于事四门体空事顺于理也通有十门者总指上之六字义意已备但开总意以成别门故云通有文三初约法辨名注云具此等十者即相遍等总别十门阙一不可故观之于心者谓依文解义返照自心〃境融通方得此名)。

　　(子)(次约境显智观事当俗者即以假观〃俗谛万差之事也观理当真者即以空观〃真谛平等真如之理也令观等者明权实双观真俗双融以成中道观〃第一义谛也又此空假中三观亦名三法印谓一空一切空即真空实相印一假一切假即妙有实相印一中一切中即中道实相印又以智对理故即成空观以知对事故即成假观俱对理事双照双遮即成中观又观空则有执自遣观假则空见随亡观中则幽灵绝待照体独立自然下明证入无阂结归教意导谓导引悲导智故不住涅槃而化利有情是智中有悲也故不同二乘守寂智导悲故不住生死了法性空是悲中有智也不同凡夫一向𣴑浪又凡夫住生死二乘住涅槃今皆不住故云无住由无住故无所不住故成无住行也)。

　　(丑)(后约教料简已当下全通教理言同教者谓三乘同归一佛乘五性同归一佛性即终教义理事无阂大乘至极之说谓不变即随缘故理不阂事一性之理全在五性事中成事即体空故事不阂理五性之相全是一性之理斯即法华涅槃楞伽思益等经所诠之妙㫖也别教一乘者约化仪即有别在法体而无殊所以缘起事法全理所成理既德用无边一〃事法如理性而无碍也初成顿说不同诸教有渐次故又被机缘显全性全相故圆融无碍故名别教又全简诸教故名别谓事如理而无际别前顿教性融相而无尽别前终教故云别也言同者全[(冰-水+〡)*ㄆ]诸教故名同谓全[(冰-水+〡)*ㄆ]理故同顿教全[(冰-水+〡)*ㄆ]事故同终教今云同者是圆中同也思之)。

　　(寅)(初约注标列然此向下十门行布皆展转相由而起且理体不变有随缘用故全遍于事即第一门理既全为其事乃知事体本空故全遍于理即第二门由理随缘成淂事故即第三门因理成事乃见事法体空而显于理即第四门理既明显即不见事即第五门成淂事故乃隐于理即第六门理既成事夺事则知不异于事即第七门事既隐理显理则知不异于理即第八门理𨿽即事而理常不变即第九门显全理也事𨿽即理事相宛然即第十门显全事也十门五对兴由如是次第行人𠰥能一念观之于心即名观智权实无碍也后正释十门)。

　　一理遍于事门(甲)

　　谓能遍之理性无分限(乙)所遍之事分位差别(丙)一一事中理皆全遍(丁)非是分遍(戊)何以故彼真理不可分故(己)是故一一纤尘皆摄无边真理无不圆足(庚)。

　　(圭峰注)

　　(乙)(性空真理一相无相故)(子)。

　　(丙)(染净心境互为缘起〃灭时分此彼相貌不可具陈)(丑)。

　　(丁)(不全即是可分)。

　　(戊)(经云法性遍在一切处一切众生及国土三世悉在无有余亦无形相而可淂三句即全遍末句即不可分也)。

　　(己)(释全遍所以也)。

　　(夷门注)

　　(乙)(谓能遍之理性无分限者约不变义释标中理之一字)。

　　(子)(注性空者真如不守自性故即随缘义谓真理性空妙能随缘性𠰥不空云何随缘一相者体无增减故无相者离差别相故由无相故即相故能遍事如金中无器而能为器思之)。

　　(所遍下释标中事字事由理成事法体空为理所遍故分位差别者分限位次不坏成事相故𠰥坏事相将何所遍故知理上随缘即事上成事〃上体空即理上不变法无前后说有前后耳)。

　　(丑)(注染净等者染者顺𣴑下转随无明染缘起惑造业六道循环之相也净者逆𣴑上转随真如净缘灭惑生智四圣穷源之相也心境者约凡迷成染约圣悟成净互为缘起者谓心无自相托境方生境空本性由心故现故古人云境由能境能由境能欲知两假元是一空只由空故为理所遍起灭等者谓迷时染起净灭悟时净起染灭迷悟不可同时而语也时分约三世说谓一念万年等此彼者自他也𠰥以心为自则境为他𠰥以染为自则以净为他凡圣依正时处皆然具备也陈列也不可者难为也此等分位差别事法难为备列)。

　　(丁)(一一下释标中遍字此明事法理随缘成理外无事故全遍也或问曰理唯一味事有千差云何全遍[前-刖+合]只由一理不可分故所以全遍故注云不全即是可分也注文近显可知)。

　　(注经云等者此引大经一偈证成全遍不可分也法性者能遍理也谓随缘遍事体常不变为事法性故云法性一切处者总明所遍事法下别释云一切众生者即所遍正报谓六凡四圣也及国土者即所遍依报谓净土秽邦也上约横说三世者约时竖论谓过现未也悉尽也在遍也无有余者无所不遍也意云一真之理横遍竖穷时处事法尽遍无遗上三句证成文云一一事中理皆全遍随缘义亦无形相而可淂者𨿽遍一切不同一切证成文云非是分遍不可分义)。

　　(何以故下征所以也问理性是一事法差别上云全遍何所以故〃下云彼真理不可分故是故者承上之词以是上义故一〃细小㣲尘皆挕无边法界真理无不圆满具足此则事无别事即全理为事〃法体空故摄理也事为能挕即所遍也理为所挕即能遍也故相遍二门无先后耳后门但反此故思之又初句结标中事字次句结理字后句结遍字又初句即所遍次句即能遍末句即全遍又初句结一〃事中次句结理皆全遍末句结非是分遍方名理遍事也然此门中行人当了法身自性有随缘用如是观之方曰[(共-八+隹)*見]智也)。

　　颂

　　理事无碍[(共-八+隹)*見]第二。

　　(山高不碍云舒卷天静何妨鹤往来义曰理者是前门真空不变理事者此门随缘成底事也然前门但是拣情显理如金出矿未为器用今明真理随缘成其事耳无碍者理事相望体用互[(冰-水+〡)*ㄆ]𠰥不变即随缘理不碍事也成事即体空事不碍理也观者权实双融无碍智也只为此门随缘所以落在第二此门行理量双融之行运权实互融之智超理事大小之情离体用一异之见证理事无碍双融之中道此门法义已当大乘同教之极致也但理事镕融存亡逆顺通有十门同一缘起矣)。

　　一理遍于事门。

　　(功尽忘依处转身觉路玄义曰一者数之始也谓一真不变之理妙能随缘遍于千差事法观云一〃事中理皆全遍非是分遍何以故彼真理不可分故以此为门出生观智行人于此当了法身自性有随缘妙用正明理不碍事也)。

　　独曜无𥝠对扬有准。

　　(应物现形如水中月)。

　　寂尔本非多随缘𠁅〃和。

　　(密移一步六门晓无限风光大地春此颂玄寂不变体一妙绝群数故曰非多也灵鉴随缘用广数而应之故曰𠁅𠁅和也正明理遍于事意也)。

　　镕金〃作器动水〃为波。

　　(截琼枝寸〃是宝析栴檀片〃皆香此颂真理随缘成事显事〃全真矣)。

　　染净元无自圣凡岂有他。

　　(应观法界性一切惟心造此颂一〃依正俱无自性尽是真理随缘而成岂有他法而别有体也故经曰真如净境界一泯未尝存能随染净缘遂分十法界也)。

　　东西南北看那畔不弥陁。

　　(佛身充满于法界普现一切群生前此颂智观精明法眼通彻见一〃尘皆净土一〃心尽弥陀大经解脱长者云我欲要见安乐世界阿弥陀佛及十方佛随意即见)。

　　二事遍于理门(甲)

　　谓能遍之事是有分限所遍之理要无分限此有分之事于无分之理全同非分同(乙)何以故以事无体还如理故(丙)是故一尘不坏而遍法界也如一尘一切法亦然思之(丁)。

　　(圭峰注)

　　(乙)(以全同名遍)。

　　(丙)(非如浮云遍空)。

　　(丁)(一正释二门竟此下结以深叹)。

　　(夷门注)

　　(甲)(初标二事遍于理门者即题中事不碍理也以千差事法名各全遍真理以此为门出生观智然上𨿽明理遍于事𠰥不了事遍于理犹成二种𦊱碍一者阙体用互融阂二者事无功用碍故复立此门)。

　　(乙)(谓能遍等者释也有分限者不坏成事相故释标中事之一字所遍之理要无分限者法事体空故遍理也释标中理之一字此有分下成事即体空故全同于理释标中遍之一字非分同者反明全义然云同不言遍者事无体故同义显故问标中云遍此何云同邪故注云以全同明遍𠰥不全同即分遍也)。

　　(丙)(何以下征释意云此分限事法与无分限真理全同何所以故〃下云以事无体还如理故既如于理非是分同故全同也问莫如浮云遍空初小后大有遍不遍邪故注云非如浮云遍空不坏成事小相全遍无边理也浮云遍空能所异故〃云非也)。

　　(丁)(是故一尘不坏者成事有体故𠰥坏事相将何为能结上能遍事字而遍法界也者事法体空故有用所以全遍理也结上遍理二字问一尘遍理可知自余事法如何故文云一尘体空全遍理多事体空亦全遍理也此上二门互相全遍文意极难故特劝云深思之令[(共-八+隹)*見]智明现问前门无结例今何有之[前-刖+合]有二意一者前门既云一〃纤尘何必更例诸法此云一尘不坏故湏例也二者此门是相遍一对故此通结二门今则一遍例多遍前则遍一例遍多也是故前门约体观用悟空而万行沸腾此门即用见体涉有而一道清净方名寂照双融无阂观智也𨿽有后之八门亦不离于此尔)。

　　颂

　　二事遍于理门。

　　(影现建化门头身游实际理地义曰以千差事法各〃全遍一真之理观云以有分之事于无分之理全同非分同何以故此事无别体还如理故此全遍门超情离见非世喻能况如全一大海在一波中而海非小如一小波匝于大海而波非大此相遍二门文𨿽前后法乃同时此二为总下八为别〃不离总为生发义本正明事不碍理)。

　　由同作异〃乃全同。

　　(翻手覆手只是这手)。

　　只由金作器所以器皆金。

　　(一点水墨两处分明此颂理遍事而金作器事遍理而器皆金二门喻显)。

　　况事唯心现尘〃尽是心。

　　(随缘成底事物〃尽全真此颂三界唯心更无别法)。

　　性空人易信法住圣难任。

　　(体空全遍人皆委法别有体圣难容此颂缘生事法性空人易信矣法别有体实住圣难任持何则圣人证一切法空而成果海岂别有一法不空者故古德云𠰥有一法毗卢堕在凡夫矣有作性难任者恐非智者详之)。

　　缘彻无缘处缘〃实甚深。

　　(法眼通明方能彻证此颂能彻观智所彻性空缘性既空即不变理故曰甚深也肇论云缘觉〃缘离以即真)。

　　总相遍二门叹深指喻问[前-刖+合](共三科此二)。

　　此全遍门超情离见(甲)非世喻能况(乙)如全一大海在一波中而海非小(丙)如一小波匝于大海(丁)而波非大(戊)同时全遍于诸波而海非异俱时各匝于大海而波非一(己)又大海全遍一波时不妨举体全遍诸波一波全匝大海时诸波亦各全匝互不相碍思之(庚)。

　　(圭𡶶注)

　　(甲)(一尘即无涯分何有法之当情即不可以识〃也)(子)(真理全在尘中何五眼而可睹即不可以智知也)(丑)(有本云难见似明容有可见之分然不及离字)。

　　(乙)(经云三界有无一切法不能与此为譬喻此因结叹便简后喻亦不淂以世俗情所见矣世人焉见全一大海在一波中耶上释结叹竟)(寅)(此下喻指文三一喻大小无碍二喻一异无碍三喻诸法各〃全遍此但以海波指理事之位以分义相非全喻法)(卯)。

　　(丙)(海无二故但咸湿故)。

　　(丁)(即同海故)。

　　(戊)(不坏相故此以喻上理事相遍竟)。

　　(己)(非一异者下自问[前-刖+合]明示)。

　　(庚)(思之者将此合于理事也但以大海字为真理字以波字为事字读之即见义分齐也故下文不合之上释第三喻指竟)(科判)(此下第四问[前-刖+合]细释也有两重问[前-刖+合]一对喻中初两卩所喻为问[前-刖+合]二对后一节所喻为问[前-刖+合]初云)。

　　(夷门注)

　　(甲)(此全等者叹上二门深胜谓理全遍事如海遍波全海为波故一成即一切皆成也事全遍理如波遍海故一切都不说成也超情者前门已简故离见者智周不鉴故又前观超断空实色之情离能证所证之见今超理事大小之情离体用一异之见后观超定一定多之情离先后同时之见[首-自+句]不如是何云入门生智乎经云见者即是垢彼则无所见诸佛离所见是故见清净)。

　　(子)(注云一尘即无涯分者成事即体空故不坏事相而全遍理也分即无分故至理何曾悬远相即无相何有实事可当情也故云不可以识〃)。

　　(丑)(真理全在尘中者不变即随缘故无相全在相中即前理遍事也何五眼而可睹者五眼即事法界五眼者一肉眼见障内近色天眼见障外远色三慧眼缘空四法眼观俗五佛眼空有双照此事法全依真理既真理全在尘中岂淂尘自睹邪如指不自触刀不自割等不可以智知者谓五眼挕三智故肉天法三眼挕后得智慧眼挕根本智佛眼挕中道智故云不可以智知也)。

　　(寅)(注引大经半偈证成三界者欲界色界无色界有者谓欲色二界依正俱有无者谓无色界依正俱无意谓有无诸法莫能喻此全遍法也此则无喻而可喻尔)。

　　(卯)(此下问何以㪯海波为喻前后相𨔻如何会通[前-刖+合]前论法体故非世喻能况此约义相故指海波法义相符故无𨔻反又简有二意一简海波不能全喻理事相遍二简世人不能见大海全在一波中然𠰥文难意易故释意以通之文易意难故什文而会意𠰥文意俱易消文而已文意俱难故㪯喻以况之既无喻而可喻故㪯喻者借其分喻而通玄意耳不淂以世俗情见喻中生疑令诸达士因小见大忘言领㫖故云世人焉见等但以等者意云𨿽以海喻理波喻事海𨿽宽广犹存边量岂能全喻法邪故今出意云但以海指理位喻宽广故波指事位喻差别故以分义相者取分喻故如云如来面如满月亦取圆满无缺少分之义也故经偈云欲以譬喻而显示终无有喻能喻此然诸智慧聦达人因于譬喻解其义上半非世喻能况下半分喻非全喻法喻中三卩文意初海对一波一波对海喻理对一事一事对理明大小无碍二一海对多波多波对一海喻一理对多事〃〃对一理明一异无碍三一海对一波多波一波多波对一海喻一理对一事多事一事多事对一理明诸法与理互望齐遍三卩喻文次第如是然据下两重门[前-刖+合]初对喻中初两卩为问[前-刖+合]者约行布定理事相遍大小一异之相后对喻中后一卩为问[前-刖+合]者正显全遍之义也𠰥合前二为第三者义无所从学者应思)。

　　(丙)(初大小无碍如全一大海在一波中者随缘义而海非小者不变义问大海至广何淂全在波中莫同波而小邪[前-刖+合]而海非小何故非小注出所以云海无二故由无二故全义淂成但咸湿故者随缘成波〃之与海咸湿性同然咸湿者简余江河等水问法中一理全在一尘莫同尘而小邪[前-刖+合]而理非小何故非小[前-刖+合]理无二故但一性故只由一性故随缘成事〃法体空故淂大小情亡情尽见除何妨大小历然由一小波匝于大海者喻事法体空又而波非大者喻成事不坏相义问一小波何故匝于大海注[前-刖+合]云即同海故又问莫同海而大邪[前-刖+合]而波非大问何故非大注出所以云不坏相故问一尘匝于理性莫同理而大邪[前-刖+合]而尘非大问何故非大[前-刖+合]不坏事相故只由本无故缘起故不湏坏也注此喻上理事相遍竟者意谓上根大智㪯一隅三隅自显故教有良马鞭影之喻略注之功于斯现矣)。

　　(己)(二一异无碍言同时者即前一波相对之海今对多波故云同时全遍于诸波者有随缘故问莫同诸波而异也[前-刖+合]而海非异有不变自体故义又问何故不随波而异也用前注[前-刖+合]海无二故此喻理性𨿽随缘遍一切事法不同一切事法之多理即是一故云非异俱时各匝于大海者无湿外波也言俱时者与前一波无先后故问何故各匝大海前注云即同海故又问既同于海莫同海而一邪[前-刖+合]而波非一有成事义故又问何故非一用前注[前-刖+合]不坏相故此喻多事体空𨿽全同真性而差别之相历然故云非一也注指在下文可知然今非异是非多义下文非异是无别义也)。

　　(庚)(三诸法各〃全遍又大海下喻随缘体空理事互望齐遍也又者即前海故咸湿性全遍一波时不妨随缘全遍诸波此喻前门云一〃事中理皆全遍非是分遍此则正喻理不碍事也一波体空全匝大海时不妨多波体空全匝大海以况第二门云此有分之事于无分之理全同非分同即正喻事遍理也互不相碍者遍一不碍遍多〃不碍遍一〃遍不碍多遍〃不碍一遍故前一海对一波非小故全对多波非异故全正明不变理体故𠰥无不变将何随缘又前一波对一海非大故全多波对一海非一故全正明不坏成事相故𠰥坏事相将何遍理故知前两卩喻文正明全义今此一卩正明遍义然行布故有前后其实同时故)。

　　(科判)(且夫全遍之义不近人情𨿽明〃晓喻犹恐学者罔究指归故设两重问[前-刖+合]研论精详全遍之门洞然可见然由法义稍难故乃重〃显示言喻中所喻为问[前-刖+合]者海波为能喻理事为所喻也)。

　　问理既全遍一尘何故非小(甲)既不同而小何得说为全体遍一尘(乙)一尘全匝于理性何故非大(丙)𠰥不同理而广大何得全遍于理性(丁)既成矛盾(戊)义极相违(己)。

　　(圭峰注)

　　(甲)(以遍难小)。

　　(乙)(以小难遍上皆约理望事难也)。

　　(丁)(约事望理难也)。

　　(戊)(矛镴也即枪戈之𩔗盾干也排也昔人双卖二事各叹其胜叹盾云矛刺不入叹矛即云能穿十重之盾智者语云我买汝矛还刺汝盾入与不入即无辞矣)。

　　(己)(问以大小意𠔥一异[前-刖+合]以一异兼之大小)。

　　(夷门注)

　　(甲)(初约理望事问有二初以遍难小问理既下对喻中一海一波以为问也理既全遍一尘者莫同尘而小也[前-刖+合]云非小又问既云全遍何故非小故注云以全遍难非小也)。

　　(乙)(后以小难遍下反难云既不同尘而小必湏分遍何淂说为全体遍一尘故注云以非小难全遍也上约理望事难者一理对一事故)。

　　(丁)(次约事望理初以遍难大一尘下约事望理难也一事对一理故即对前喻中一波对一海也言一尘全遍于理性者莫同理而广大邪[前-刖+合]云而尘非大难云何故非大反前注文应云以全遍难非大后以大难遍下牒云𠰥不同理而广大则非全遍于理性此以非大难全遍也)。

　　(戊)(矛盾况前理全遍一事又云非小一事全遍理又云非大故文结云义极相𨔻问前以对喻中初两卩为问[前-刖+合]何故今但有大小问而无一异问邪注出意云问以大小意𠔥一异者既有理对一事大小为问定知𠔥对多事一异难也𠰥问者但改问中一尘为多尘非小为非异非大为非一便成一异难也[前-刖+合]以一异𠔥之大小者非谓指向下一异之义何也下别[前-刖+合]文中云非一非异者但是[前-刖+合]难之因由此与问中并喻中一异义昭然不同无劳臆说今云[前-刖+合]以一异者据下总[前-刖+合]中云不坏本者谓理𨿽遍诸事有不变义故不同诸事有异故云非异又诸事𨿽遍一理不坏诸事本有成事义故不同理而一故云非一又别[前-刖+合]中四句但是[前-刖+合]大小之文学者应思)。

　　[前-刖+合]曰理事相望各非一异故令全[(冰-水+〡)*ㄆ]而不坏本(甲)。

　　先理望事有其四句(甲)(初二句正明遍尘非小之相)。

　　一真理与事非异故(因也)真理全体在一事中(乙)(宗也上全遍下非小)。

　　二真理与事非一故真理体性恒无边际(丙)(上定义宗下正[前-刖+合]难)。

　　三以非一即非异故(因也)无边理性全在一尘(丁)(宗也)。

　　四以非异即非一故一尘理性无有分限(戊)(宗因例上以非一非异为因[前-刖+合]理全遍尘而非小之宗矣)。

　　(夷门注)

　　(甲)(先理望事有四句者标也注初二句者谓初句正明理遍尘义次句正明理非小义故前问中反覆两假但以全遍非小敌对相𨔻为问今四句[前-刖+合]文初二句且定其宗因后二句方正[前-刖+合]难)。

　　(乙)(初非异故全遍第一句真理与事非异故是随缘义成立全体在一事中因也)。

　　(丙)(后非一故非小第二句理与事非一故是不变义成立而理非小故恒无边际注上定义宗者遍尘非小之宗也)。

　　(丁)(初非小即全遍合上两句作下两句正[前-刖+合]问也将前第二句非一义合第一非异义作此第三句非一即非异不变即随缘义成无边理性全遍一小尘也[前-刖+合]上牒难云既不同尘而小何淂说为全体遍一尘今由非一不变自体义故不同尘而小又由即非异随缘义故〃得全遍于一尘此亦合上喻中如全一大海在一波中也)。

　　(戊)(后全遍即无分又将初句非异义合次句非一义作此第四句非异即非一随缘即不变义成立一小尘中理性广大也[前-刖+合]上正难云理既全遍一尘何故非小今由非异随缘义故全遍于一尘又由即非一不遍义故不同尘而小也此亦合上喻中而海非小之文也)。

　　次事望理亦有四句。

　　一事法与理非异故全匝于理性(甲)。

　　二事法与理非一故不坏于一尘(乙)(亦上定宗下正[前-刖+合]也)。

　　三以非一即非异故一小尘匝于无边真性(丙)。

　　四以非异即非一故一尘匝无边理而尘不大思之(丁)。

　　(圭峰注)

　　(丁)(宗因例上也以非一非异为因[前-刖+合]尘全匝理而不大之宗矣初问[前-刖+合]竟)(二对后一节所喻为问[前-刖+合]云)。

　　(夷门注)

　　(甲)(初定宗初非异故全匝次事望理中初句与理非异是体空义)。

　　(乙)(后非一故不大次句与理非一是成事义注定宗者一尘匝理不大之宗也)。

　　(丙)(后[前-刖+合]难初不坏小而全匝谓以此二句反覆合成后二句[前-刖+合]难前也将次句非一合初句非异宗因相合成第三句非一即非异成事即体空义成立一尘匝理之宗也[前-刖+合]上牒难云𠰥不同理而广大何淂全币于理性今由非一成事不坏相故淂不同理而广大又由即非异体空故淂全匝于理性又亦合上喻中如一小波匝于大海也)。

　　(丁)(后尘全而不大又将初句非异合次句非一作此第四非异即非一体空即成事义成此一尘匝于理而不大也[前-刖+合]上正难云一尘全匝于理性何故非大今由非异体空故全匝于理性又由即非一成事不坏相故不同理而广大也合上喻中而波非大𠰥𠔥[前-刖+合]一异者但改一事为诸事非小为非异非大为非一余皆如文)。

　　问无边理性全遍一尘时外诸事𠁅为有理性为无理性(甲)𠰥尘外有理则非全体遍一尘(乙)𠰥尘外无理则非全遍一切事(丙)义甚相违(丁)。

　　(圭峰注)

　　(甲)(上开两关下牒之而难)(子)。

　　(丁)(每以理性字为大海字以事字为波字读之为问亦淂)。

　　(夷门注)

　　(甲)(后对后一节所喻为问[前-刖+合]初开两关立难端然𠰥不合喻对归相遍门中则法喻问[前-刖+合]都无所趣今此一重问[前-刖+合]𨿽说遍义本意惟明理事相遍之相其全遍义备在第二重问[前-刖+合]且理望事四句问[前-刖+合]合喻中非小非异正喻法界性非小非异即初门中能遍之理性无分限第二门中所遍之理要无分限乃题中理之一字也事望理四句合喻中一波多波非大非一喻前次门云能遍之事是有分限初门中所遍之事分位差别乃题中之一字次下一重问[前-刖+合]正明全遍全同即题中无碍二字也喻中当第二假海波学者请详次问[前-刖+合]者即前喻云又大海全遍一波时不妨㪯体全遍诸波等此中问[前-刖+合]正明理事互相全遍不变随缘成事体空义也难意但以理全遍一全遍多相违为问便影略余句[前-刖+合]中明矣)。

　　(甲)(问无边理性全遍一尘此许喻中大海全遍一波也时者正当遍时未审一尘之外诸事法处为𣸪有理性耶无理性耶设而何失二俱有过此疑喻中云不妨㪯体全遍诸波也)。

　　(子)(注上开两关者有无两关也下牒而难之者牒此有无两关而伸难也)。

　　(初许遍难全𠰥尘外下先难有也意云𠰥尘外有理性复遍诸事不应云全遍一尘但分遍可耳此许遍而难全也)。

　　(丙)(后许全难遍𠰥尘外无理者牒无关难也意云𠰥外诸事𠁅无理性者却许说理性全遍一尘则理有不遍多事之失也此许全义而难遍义)。

　　(丁)(义甚相违者结成难例如前矛盾之例)。

　　[前-刖+合]以一理性融故(甲)多事无碍故(乙)故得全在内而全在外无障无碍(丙)各有四句。

　　(圭峰注)

　　(甲)(标下约理四句)。

　　(乙)(标下约事四句此皆因也)。

　　(丙)(宗也)。

　　(夷门注)

　　(甲)(初总标宗因[前-刖+合]以一理性融故者出理全遍事因由也一理者不变义全之因也性融者随缘义遍之因也由一理不变性融随缘故全遍一不碍全遍多全遍多不碍全遍一也)。

　　(乙)(多事无碍故者出事全遍理之因也多事者成事不坏相故全之因也无碍者体空义遍之因也由成事不坏相体空无碍故与理融通一全遍不碍多全遍多全遍不碍一全遍也注此皆因者为下八句理事相望全遍之因也故淂全在内等者约理望事随缘遍一为内遍多为外事望理体空一遍为内多遍为外也无障约境事理融〃无碍约心权实明着注宗也者指上二句正是全遍之宗也各有四句者指下理事相望八句也)。

　　先就理四句。

　　一以理性全体在一切事中时不碍全体在一尘𠁅是故在外即在内(甲)。

　　二全体在一尘中时不碍全体在余事𠁅(乙)是故在内即在外(丙)。

　　三以无二之性各全在一切中故是故亦在内亦在外(丁)。

　　四以无二之性非一切故是故非内非外(戊)。

　　前三句明与一切法非异此之一句明与一切法非一良为非一非异故内外无碍(己)。

　　(圭峰注)

　　(甲)(前问外诸事处理性有无今[前-刖+合]云有也)(子)(前问有则非全今[前-刖+合]云全)(丑)(谓理兴多尘非异故理性全体遍多尘亦与一尘非异故不妨还遍此一尘)(寅)(且约名字而言)(卯)(如一父对十子一〃全为其父也)。

　　(乙)(前问有无今[前-刖+合]有父子反上也)。

　　(丁)(理与内外非异故同时能遍于内外)。

　　(戊)(理性𨿽能遍内外理性恒非是内外)。

　　(己)(前难外事有理则不全遍于一尘𠰥全遍一尘则不全遍于外事今以非一非异故内外皆全而无碍也)(辰)。

　　(夷门注)

　　(甲)(一遍多不碍一一以理性全体在一切事中者[前-刖+合]上尘外有理也不碍全体在一尘处者[前-刖+合]上则非全体遍一尘也以是之故在外者全遍多也即在内者全遍一也此由不变理性妙能随缘与事融通故能如是也)。

　　(子)(注前问有无牒前两关云外诸事处为有理性为无理性今[前-刖+合]曰有者文云以理性全在一切事中（且致时字）)(又注)。

　　(丑)(又注前问有则非全者牒上有关云𠰥尘外有理则非全体遍一尘今[前-刖+合]云全者文云（方用时字）理性全体在一切事中时不碍全体在一尘处此正[前-刖+合]许遍难全也问何故遍多不碍遍一[前-刖+合]以一理性融故)。

　　(寅)(注谓理与下出别因也即后料简文中因耳问何所以故理性全遍内外谓与多尘非异故理性随缘全体遍多尘亦与一尘非异故不妨随缘全体遍一尘)。

　　(卯)(且约名字者父子也父喻理子喻事一父与九子全为父不碍与一子全为父也上[前-刖+合]有关竟)。

　　(乙)(二遍一不碍多二全体在一尘中者[前-刖+合]上𠰥尘外无理也不碍全体在余事处者[前-刖+合]上则非全遍一切事也以是之故宗云在内即全遍一在外即全遍多也亦由一理性融故淂如此〃句正对喻中大海全遍一波时不妨㪯体全遍诸波故清凉[前-刖+合]难唯取此句𠰥将此句[前-刖+合]无关者但以前注问起前注问云有则非全故今[前-刖+合]云全文云二全体在一事中（且致时字）又注云前问有无者故上云𠰥全体遍一尘则尘外无理也今[前-刖+合]云有者（方用时字）二全体在一尘中时不阂全体在余事处应有别因注文略故谓理与一尘非异故理性随缘遍一尘亦与多尘非异故不妨随缘遍多尘父子反上者前一父[(卄/至)*寸]九子一子今与一子全为父不碍亦与九子全为父也[前-刖+合]无关竟此上二句[前-刖+合]问中反覆难毕合前喻中海对一波多波正辨法界性全遍一多对归初门云一〃事中理皆全遍非是分遍也此即题中理不碍事也)。

　　(丁)(三同时各遍第三句正明同时遍义此是常理故前无问第四句正明全义言思路绝故亦无问三以无二之性者即真理不变义各全在一切中者即随缘义由不变即随缘故亦者同也在者遍也谓真理同时全遍一多事法也注出别因云理与内外非异故者事由理成理外无事故非异也由是之故同时遍也)。

　　(四理非一多第四句明随缘即不变义以无二之性者随缘成事之性也即非一切故者)。

　　(戊)(正明不变全理也谓事𨿽千差性常一味非内非外者克就实体平等一相性非一多故非内外此则𨿽遍内外而恒非内外也故注云耳)。

　　(己)(前三句者是随缘义故与一切事法非异斯则能凡能圣能一能多约用而论重明遍义此之一句者即第四句也是不变义故与一切事法非一斯则非凡非圣非一非多约体而说重明全义也良为非一非异故等者良信也信由非一非异不变即随缘故第四句在前三句中故非内非外不碍能内能外也信由非异即非一故随缘即不变前三句总在第四句中故能内能外不碍非内非外故云内外无碍也)。

　　(辰)(今以下约非一不变自体义故皆全约非异义随缘成事故各遍也)。

　　次就事四句(甲)。

　　一一尘全匝于理时不碍一切事法亦全匝是故在内即在外(乙)。

　　二一切法各匝理性时不碍一尘亦全匝是故在外即在内(丙)。

　　三以诸法同时各匝故是故全内亦全外无有障碍(丁)。

　　四以诸事法各不坏故彼此相望非内非外(戊)思之(己)。

　　(圭峰注)

　　(甲)(即前总标多事无碍故也此就事者前问所无海波喻有今影出之)(子)(𠰥问者应云一尘全遍理时一切事亦全遍否𠰥遍则有重〃𠰥不遍则多事不如理也)(丑)。

　　(乙)(一遍不碍多遍也谓一尘与理非异故云云)。

　　(丙)(多遍不碍一遍也父子反上)。

　　(丁)(诸法同时遍也谓内外与理非异故内外同时匝理性也)。

　　(戊)(一多之相历然不坏则性非一多故居然非内外也)。

　　(己)(问前理望事以理在一为内在多为外今此以何为内外[前-刖+合]亦以一多为内外但前先㪯理此先㪯事故分二门尔故但一重问也)(寅)(以一多皆即理故全遍非有多理全事各遍故第四句云非内外也)(卯)。

　　(夷门注)

　　(子)(此就事下问所以意云此就事者牒定难词意云前文既无所问何故今有[前-刖+合]文邪故注云前问所无纵也夺云海波喻有彼云一波全匝大海时诸波亦各全匝互不相碍者是也又事无理外事理无事外理故但反理望事便为事望理问也故云影出〃〃者略文生智故)。

　　(丑)(后𠰥问下约法成问亦先开两关下反覆成难应反前云一尘全体遍无边理性时外一切事法亦各全遍否此开两关下牒而难之𠰥一切事皆通则于一理之上有重〃之多事也意但分遍理不合云全遍理此许遍义难全义也𠰥不遍有何过邪注出过云𠰥一切事不遍理则却许一尘全遍理则多事不如理事在理外失也此则许全而难遍也义极相𨔻)。

　　(乙)(初一遍不碍多一尘全匝下正[前-刖+合]难也因由二尘体空全匝理性时[前-刖+合]上𠰥不遍也不碍一切事亦全匝理性[前-刖+合]上多事不如理失也以是之故一尘全遍故在内一切事法亦全匝故云即在外也注（云云）者意在前注但改前有无两关作此遍不遍两关用之即见其义分齐也前问遍则非全今牒前遍关云𠰥遍则有重〃重〃者意令分遍不应云全今[前-刖+合]云全者文云（且致时字）一尘全匝于理性又前问遍不遍今[前-刖+合]云遍故文云（方用时字）一尘全匝于理时不碍一切事法亦全匝于理故无多事不如理失也注云一遍等者注出别因也谓一尘体空与理非异故全匝于理性不碍多事体空与理非异故亦各全匝于理性也又亦有父子喻前则父对子今则子对父此一句一子对父全为子时不碍九子望父全为子也)。

　　(丙)(二多遍不碍一上一切法各匝理性时者[前-刖+合]上𠰥遍也不碍尘亦全匝理性者[前-刖+合]上有重〃失也然重〃者意令分遍不合云全今文中多全遍不碍一全遍故无重〃之过也以是之故多尘全遍理名在外不碍一尘全遍理名在内也上文许多遍难一全遍故今注云多遍不碍一遍也言云云者亦将注为问前问遍不遍否今[前-刖+合]云遍者文云（且教时字）一切法各匝理性又前问遍则非全意令分遍则有重〃之过也今[前-刖+合]云全故文云（方用时字）一切法各匝理性时不碍一尘亦全匝注无别因者影在前假谓多尘体空与理非异故多尘全遍于理性不碍一尘体空与理非异故一尘亦全遍于理性也父子反上者谓九子与父全为子时不阂一子与父全为子也上二句[前-刖+合]上反复难竟合前喻云一波全匝大海时诸波亦各全匝对次前第二门云此有分之事于无分之理全同非分同也)。

　　(丁)(三同时各遍第三句明一多之事既皆体空各匝理性是成事即体空义是故下结也诸法既揽理成缘起无性法〃全真故全内全外也此如十子同对一父各〃全见父也)。

　　(戊)(四事非内外第四句云以诸事法者体空义各不坏相者成事义此句明体空即成事故显全事也彼此相望者有二义一以所遍理为彼能遍事为此相望等者前理望事第四句随缘即不变义物〃全真故非内外今此事望理第四句体空即成事义明全真物〃亦非内外二以一事与多事更互相望无定一多故云非内外也如十钱取一钱为内九钱为外又取第二钱为内前一却在九钱中为外此事〃无碍非此中义取前解为胜然亦非离此别有事〃无碍思之注多等者一多即成事义即上总标中多事二字释成因也性非一多者体空义安然非内外也即总标中无碍二字体空即不变理释成宗云非内非外思之者准前理望事四句后结显文也应云前三句与理非异体空故遍此之二句与理非一故不坏事相而全也良由非一非异体空成事互望故内外无碍故云思之)。

　　(寅)(注问可知[前-刖+合]亦以等者𠰥尔前二门何别邪注通云但前先㪯理遍一不碍遍多今先㪯事多遍不碍一遍约互为能所故分二门耳故但一重问者意在俱约一多事法为内外也)。

　　(卯)(后出全遍意以一多下亦是暗遣外疑〃云一多即理应有多理〃既不然如何会㫖[前-刖+合]一多㪯体性空全是真理一味平等非内非外差别事法缘起无性又非内外真理随缘即成事法〃〃体空即不变理如金作像〃即是金故云以一多皆即理也又前第四句但以理性非一切故非内外今此约事以事相望亦无内外故言各不坏相非内非外又所遍理性安然非内外也要使一事之中非碍一切第一句一切事中非阂一法即第二句次成诸法同时各匝即第三句方成第四句诸法彼此相望非一非多故非内外也故注云尔上来两重问[前-刖+合]明前三假海波三即比况喻前相遍二门理事融通义丰文约从此𣴑出后之捌门故独于斯设喻问[前-刖+合])(释相遍对竟)(二相成对)。

　　三依理成事门(天)

　　谓事无别体要因真理而得成立(甲)以诸缘起(乙)皆无自性故(丙)由无性理事方成故(丁)如波要因于水能成立故(戊)依如来藏得有诸法当知亦尔思之(己)。

　　(圭峰注)

　　(甲)(上宗下因)。

　　(乙)(此有二因)。

　　(丙)(一也)。

　　(丁)(二也真如随缘故中论云以有空义故一切法得成大品云𠰥诸法不空即无道无果)。

　　(己)(胜[肆-聿+((彰-章)/曼)]云依如来藏故有生死依如来藏故有涅槃楞伽亦说如来藏造业受报起信论云依如来藏故有生灭心等问明品云法性本无生示现而有生等)(子)。

　　(夷门注)

　　(天)(依理成事门谓真理随缘成事法也理有体故即为所依有随缘用故即为能成事无体无用故为能依所成也门者通游无拥为义此明真理有随缘用成立事法无滞故曰门也)。

　　(甲)(一定宗谓事无别体者释成标中事字要因真理而淂成立者释成标中依理成三字意明事法离真理外无别自体故须依理为因染净为缘方得成就安立也注云上宗者事无别体依理所成为宗下因者即染净缘起事法也)。

　　(乙)(二显因所起不一故名诸注有二因者皆无自性者诸法从缘皆无实性故依理成也此即体空因也由无性理等者谓真理不守自性随缘成诸事法故净名云依无住本建立一切法无住即随缘义此随缘因也中论下证成随缘义由真理不守自性故云空也如珠体莹净也一切法淂成者正明随缘成事如珠影现也大品下证成缘起诸法无性又𠰥诸法定有实体不依理成者则无道果可修可证即凡圣名异结成大过也反明缘起诸法必依理成无实自体则有道果可修可证)。

　　(戊)(三喻指如波下喻前事法无体要因真理而淂成立然喻亦有二意一喻无自性义由波无自性要湏依水二喻真理随缘义如水随缘能成于波𠰥无其水则无其波𠰥无真理依何成事)。

　　(己)(四法合依如来下引经合喻将喻晓法更互相依昭然显着如来藏为所依合水诸法为能依合波也亦证上依理成事思之者结归[(共-八+隹)*見]心)。

　　(子)(胜鬘下依如来藏者证所依理也有生死涅槃证能依事谓迷之则下转有三界生死悟之则上转染灭净生有三乘涅槃楞伽亦说如来藏理也造业受报者依理成事也彼文云如来藏是善不善因能遍具造一切趣生故释曰以性从相故如来藏造善造𢙣如人㺯师子人入师子活人出师子死也以缘起性空故起信下正显依理成事也事有染净又皆具足何者谓迷时依如来藏有染生净灭之心故成生死悟时依如来藏有净生染灭之心故淂涅槃是知世出世间法皆依真理而淂成办问明品下证成缘起甚深即文殊问觉首云心性是一云何见有种〃差别等[前-刖+合]云法性本无生即不变性也示现而有生即相随缘也是中无能现妄心不实也亦无所现物妄境不真也)。

　　颂

　　三依理成事门。

　　(随缘成妙有大用独全彰义曰事无别体依真理而成如波因水方淂成立此门唯随义也)。

　　明〃底事𠁅〃施张。

　　(山河及大地全露法王身)。

　　澄湛绝绝纤尘能为染净因。

　　(绝点纯清水能随风起波此颂是一心之妙体杳绝纤埃十法界之亲因随缘成矣)。

　　圣凡无异路迷悟有疏亲。

　　(染净体一愚智妄分此颂四圣六凡所依性一迷者从识而似疏悟者就智而全亲迷悟在于人何关法性哉)。

　　不变时〃隔。

　　(无为无事人犹遭金锁难此颂隔者塞而不通也时〃者长远也𠰥真如无随缘之用则真妄长塞而不通也有僧问法眼云情生智隔情未生时如何师云隔是此意也)。

　　随缘日〃新。

　　(草木精神换江山气象新此颂正显此门意也谓真如能随缘新〃不住成诸事法𠰥法有住不名妙用也且道是何人分上)。

　　披毛戴角者方是个中人。

　　(斫倒那边无影𣗳却来火𫟚又抽枝此颂随缘人也谓自古贤圣了证真理由悲故回入尘劳由智故方便利物宗门中唤作异𩔗中人也圆霞云戴角披毛异𩔗身是此意也)。

　　四事能显理门(甲)

　　谓由事揽理故则事虚而理实(乙)以事虚故全事中之理挺然露现犹如波相虚令水体露现(丙)当知此中道理亦尔思之(丁)。

　　(圭峰注)

　　(甲)(如影像表镜明识智表本性起信云因无明能知名义为说真觉等)(子)。

　　(丁)(须弥偈云了知一切法自性无所有如是解法性即见卢舍那)(丑)。

　　(夷门注)

　　(甲)(初标事能显理者正明事法体空义谓事法无体幻相本空以为能显理性本具而为所显以此为门出生[(共-八+隹)*見]智行人于此门中当[(共-八+隹)*見]万法体空即见真理方名观智)。

　　(子)(注如影下初法喻双显影像喻识智释标中事字镜明喻本性释标中理字又前门由本性随缘成于识智则全真成妄即理之用也今于识智表知本性则全妄显真明事之用也言识智者识能了别从染缘起智能照达从净缘起染净皆缘俱无自性故能显理起信下引教证成彼文具云不觉义者谓不如实知真如法一故乃至云以有不觉妄想心故能知名义为说真觉等𠰥离不觉则无真觉自相可说注云无明者乃不觉义即枝末不觉也以前六识有分别事境义故〃能分别能诠之名所诠之义故圣人为说真如本觉等义令即妄了真故名事能显理也)。

　　(乙)(一定宗谓由下释也事既揽理者蹑前随缘义释标中事之一字则事虚而理实者体空义释标中能显理三字只由事揽理成当体空寂故能显理上宗)。

　　(丙)(二显因云以事虚故者事法体空㪯体全理也挺出也由事法无体显出不变之理三喻指犹如下喻显按波皆湿也可知)。

　　(丁)(当知下四法合〃喻意云当知此中因事显理之道理与波无体而湿性露现无异也行人到此当思究之)。

　　(丑)(后引证注湏弥下此偈是忉利天宫记赞品中之文此天当须弥山顶故云尔也了知一切法者即事法不一故自性无所有者证能显事法体空也如是解法性者指前印定即见卢舍那者理显也意云解法无性即见法身真理故舍那即法身也然舍那（晋译）遮那（唐译）但梵音小异耳此上二门对后二门明二而不二释相成对竟)。

　　颂

　　四事能显理门。

　　(乾坤尽是黄金骨万有全彰净妙身义曰事法体空为能显也真理为所显也[(共-八+隹)*見]云以事虚故全事中之理挺然露现犹如波相虚令水体露现此门惟体空义也)。

　　青嶂白云谁人分上。

　　(然宗门中以青山为体白云为用即此体用阿谁分上要会么万里江山无异路一天风月盖吾家)。

　　从缘〃本虚〃则道方孤。

　　(𠰥了依他起无别有圆成此颂缘无自性事法体空唯显一道真空孤标而独立也)。

　　空谷无音响实由外叫呼。

　　(蓦地唤一声犹如镜中现此颂空谷者事法体空因也外叫者疏助缘也显喻因缘无性是事家用也)。

　　见闻性自离知觉寂然逋。

　　(见闻觉知非一〃山河不在镜中观此颂离者舍去也逋者悬远也谓所显真理离一切相不可以见闻觉知六情所测也若以见闻觉知趣求者舍去此理悬远久矣维摩经云法离见闻觉知若行见闻觉知则是见闻觉知非法也直湏放下情尘回光可耳)。

　　暂尔回头看衣穿露宝珠。

　　(衣穿瘦骨露屋破看星眠此颂衣穿者事法体空也宝珠者理实也如瞥然放下见闻情念知觉妄心以[(共-八+隹)*見]智慧眼觑破一〃事中理皆全露又如贫子还家遇长者指示衣珠忽自回头见破衣内果有明珠随其心意而骤富也)(下相害对)。

　　五以理夺事门(甲)

　　谓事既揽理遂令事相皆尽唯一真理平等显现(乙)以离真理外无片事可得故(丙)以水夺波波无不尽此则水存以坏波令尽(丁)。

　　(圭峰注)

　　(甲)(由前明理显故此夺也)(子)。

　　(乙)(上宗下因)(丑)。

　　(丁)(出现品云设一切众生于念〃中悉成正觉与不成正觉亦无有异如化人化心化成正觉也)(寅)。

　　(夷门注)

　　(甲)(以理夺事门者唯明理体不变之义夺尽事法体空之用也故知事用即理体也则理为能夺事为所夺以一真之理夺尽千差事法无滞故曰门也)。

　　(子)(注由前门理显故此夺也者因前事法体空全显不变之理故有此夺事门也)。

　　(乙)(初定宗谓事既揽理者蹑前第三门随缘义遂令等者成第四门体空义唯一真下正显此门不变义也由随缘体空二义相由方名不变理夺事也唯者独也真理者体非虚妄故平等者生佛一贯性无差别故显现者妄法既空真性明现此则唯如〃智独存矣)。

　　(丑)(上宗者理夺事之宗也下因者出所以也问何故事尽事相唯一真理现邪)。

　　(丙)(次显因[(共-八+隹)*見]出因云以离真理外无片事可淂故所以理夺事也)。

　　(丁)(后喻指以水夺波喻标文也波无不尽喻遂令事相皆尽也此则水存者喻唯一真理平等显现以坏波令尽者喻因中二句也)。

　　(寅)(出现品下约注引证此是大经平等因果中说妙觉法门五品经最后品中之文也设者假置之词一切众生者四圣六凡也念〃者少时也成正觉者从净缘起不成者从准缘起亦无有异者染净皆缘以理夺之俱无自性如化人等者重明前义心佛众生俱不可淂故曰以理夺事也)。

　　颂

　　五以理夺事门。

　　(实际理地不受一尘义曰理为能夺事为所夺以一真不变之理夺尽千差事法也[(共-八+隹)*見]云以离真理外无片事可淂如以水夺波波无不尽此则水存以坏波令尽由四门所显之理到此便为能夺此门唯不变义也)。

　　摩竭掩室毗耶杜口。

　　(摩竭者唐翻无毒害以彼国法无刑戮故佛于此成道三七日内不说法也表名言路绝状𠰥掩室也毗耶离唐翻广严以城中平广严丽故净名居士示疾于此会诸菩萨各说不二法门竟时文殊问言何等是菩萨入不二法门净名默然无言名为杜口也且如二圣人岂可无辨才也盖辨所不能言也要会么欲明空劫未生前从来佛祖岂能宣)。

　　物际独巍〃。

　　(从来卓尔独存不与万法为侣此颂不变理体独露堂〃夺尽物之边涯际畔也)。

　　冥𧴦息万机。

　　(万机休罢处一曲韵无𥝠此颂夺尽千差念虑也)。

　　境闲情淡〃心止思㣲〃。

　　(境智冥寂情忘虑息此颂所观境既空闲能情虑则淡薄㣲细隐也)。

　　差路终迂曲一源绝是非。

　　(直截根源佛所印摘叶寻枝我不能此颂随相行多岐委曲长劫行之离相行一路直截是非俱泯泯无䏻泯夺无所夺一道灵光有何间断也)。

　　纤毫情不挂何𠁅不光辉。

　　(皮肤脱落尽独露一真实此颂夺尽心境千差显一纯真之智鉴无方而不显现也)。

　　六事能隐理门(甲)

　　谓真理随缘成诸事法然此事法既违于理遂令事显理不显也(乙)如水成波动显静隐(丙)经云法身𣴑转五道名曰众生故令众生现时法身不现也(丁)。

　　(圭峰注)

　　(甲)(由第三成事故即隐理也)(子)。

　　(丁)(问明品亦云未曾有一法得入于法性)(丑)。

　　(夷门注)

　　(甲)(事能隐理门者正明成事义不坏相也谓千差事法为能隐一真之理为所隐也以此为门生人观智)。

　　(子)(注由下明来意由第三门理随缘故成事即理隐也故知理上用即事上体也)。

　　(乙)(释文有六句初二句蹑第三门后四句成此门也问事既理成何故隐理[前-刖+合]然此事法由理成故不合隐理今谓事法动用千差理唯一味差与无差敌体相𨔻故文云然此事法既𨔻千理𨔻字或为匝字取隐覆义遂令事显者释标中事能隐三字也理不显者什标中理之一字)。

　　(丙)(文中取静为水隐义明故如水成波喻真理随缘成事动显静隐者喻遂令事显理不显也)。

　　(丁)(经者法身不增不减经法身等者随缘义名曰众生者成事义合喻中如水成波亦证上随缘成事义众生现等者合喻中动显静隐亦证上事能隐理也)。

　　(丑)(后引证注文具云世间所言论一切是非分别未曾有一法淂入于法性此明理事不一故事能隐理也昔人以此门约迷说取隐义胜故又见文云法身𣴑转故作是说余谓不然前观既简情显理何有迷也又立门者意在出生观智故𠰥迷而立门出生之义何在又前门显理体不变义故此门显事体不坏相故又此二门明不二而二故知不然又上四门单明随缘（三也）体空（四也）不变（五也）成事（六也）四义相由何下四门从此而生要明回互存泯无碍故下文云逆顺自在等岂不然乎故知𠰥约迷说未敢闻命)(释相害对竟)。

　　颂

　　六事能隐理门。

　　(佛事门中不舍一法义曰事为能隐理为所隐由第三成事即理隐也观云真理随缘成诸事法遂令事显理不显也如水成波动显静隐也法身𣴑转五道名曰众生众生现时法身不现此门唯显成事义也)。

　　浩匕波澜当𠁅澄湛。

　　(数峰青翠𠁅孰委是云根波澜者千差事法也澄湛者纯清一理也唯显成事之波不显湛然理矣)。

　　物〃既缘成缘成翳本明。

　　(只为随他去䘮却本来真此颂因随缘而成事唯显成事而隐理也)。

　　但[(共-八+隹)*見]波浪起不见水澄清。

　　(贪观白浪失却手篙此颂约境则唯显俗谛而隐𧴦谛约人则迷于理而滞于事)。

　　远境危峰小平湖野艇横。

　　(莫随境转落今时恐失本来光彩去此颂要见即俗之真信取境唯心耳野人云看)。

　　皎然直下事不动却须行。

　　(欲穷千里目更上一层楼此颂𨿽达俗谛更须明即俗之真物〃目际皎然明白不应滞事而迷理全无变动之见故曰却须行也)(四相即[(卄/至)*寸])。

　　七真理即事门(甲)

　　谓凡是真理必非事外(乙)以是法无我理故事必依理虚无体故(丙)是故此理举体皆事方为真理(丁)如水即波无动而非湿故即水是波思之(戊)。

　　(圭峰注)

　　(乙)(上宗下因)。

　　(丙)(𠰥但是空出于事外则不即事今以即法为无我理离事何有理耶)(子)。

　　(夷门注)

　　(甲)(七真理即事门前明隐理夺事〃隐理而理犹存理夺事而事宛在今废己同他各唯一义耳此门泯理后门泯事言真理者蹑前第五门不变义即事者蹑前第三门随缘义成此门不变即随缘义故真理即事也以此为门出生[(共-八+隹)*見]智故)。

　　(乙)(一定宗谓凡下释也凡是真理者性常不变与事非一故释标中真理二字必非事外者随缘成事与事非异故释标即事二字注上宗者真理必非事外故理即事之宗也)。

　　(丙)(以是下显因也问何故真理必非事外故文云以是等法无我理者以诸法𨿽复任持[車*丸]生物解竟无胜性实自在用故云无我然初观简情名幻色即幻有无我理今此随缘成妙用即妙有无我理文同义别在理无爽事必依理等者由事无体无用全事真理所成故云凡是等理即事也)。

　　(子)(注𠰥但是空下简非断灭反明理即事也今以下正明可知)。

　　(丁)(是故下结示也言㪯体皆事者不变即随缘义泯理也谓理不可分故云㪯体方为真理者谓全将事法本来虚㝡为真理耳结成理即事也)。

　　(戊)(如水下喻指也喻宗中二句无动而非湿者喻因也即水是波喻此理㪯体皆事也然无动而非湿者似事即理意明全将湿为动故理即事也)。

　　颂

　　七真理即事门。

　　(随𣴑虽淂妙入海水波潜义曰真理者是五门不变理也即事者是三门随缘事也故成此门不变即随缘义也则废己同他泯其理也即真谈妄末𨿽空而非断也故[(共-八+隹)*見]云是故此理（云云）)。

　　口中吃饭[鼻-丌+大]𫟚出气。

　　(眼在眉毛下[鼻-丌+大]子大头𡸁明日用平常也)。

　　明〃百草头历〃复何求。

　　(明〃开眼正物〃尽圆成此颂既真理即在事中更有何物而不具足耶)。

　　求得外边事绝求道自周。

　　(有求皆错无意自亲此颂心外而去求法与道悬远心不求心法〃心耳下云)。

　　花开小砌畔云起远峰头。

　　(竹径通幽处禅房花木深此颂真理即事物〃圆成但能信手拈来自然纵横得妙)。

　　好个安身𠁅他人未肯休。

　　(舍元殿𫟚坐休更觅长安此颂好个随缘放矌即事明真安身立命之𠁅奈何不肯承当故未休也)。

　　八事法即理门(甲)

　　谓缘起事法必无自性无自性故举体即真(乙)故说众生即如不待灭也(丙)如波动相举体即水无异相也(丁)。

　　(圭峰注)

　　(丙)(净名云一切众生皆如也又云一切众生即寂灭相不复更灭)(子)。

　　(丁)(前门法身𣴑转名曰众生此门众生寂灭即是法身〃〃众生义一名异)(丑)。

　　(夷门注)

　　(甲)(事法即理门将六门成事合四门体空成此门成事即体空义以此为门出生观智)。

　　(乙)(谓缘起事法者蹑六门成事义释标中事法二字必无自性者蹑四门体空义释标中即理二字无自性下二句成事即体空故释成事即理也言㪯体者泯事也)。

　　(丙)(故说下引净名经证众生者成事义即如者体空意由成事即体空故何待灭也故云不待证成事即理也)。

　　(子)(注一切下释众生即如又云下释不待灭也可知)。

　　(丁)(如波动相者喻引证中众生释中缘起事法标中事法二字㪯体即水者喻引证中即如二字释中㪯体即真标中即理二字无异相者喻不待灭也正显离事理之中道故此二门双泯事理也)。

　　(丑)(后会通注前门下会通二门法身下明真理随缘成事故理即事也即真谈妄末也此门下明事法体空㪯体全真故事即理也即妄彻真源也义一者约众生寂灭故与法身是一约法身随缘故与众生是一名异可知由名异故有互相即有互隐夺以一体故淂互相即淂互隐夺由此相即真俗二谛曾不相𨔻夜摩偈云如金与金色展转无差别又理即事故𨿽空而不断事即理故𨿽有而不常)(释相即对竟)。

　　颂

　　八事法即理门。

　　(无从恁么来却须恁么去义曰事法者是六成事体也理者是四门体空用也故成此门成事即体空义显废己同他泯其事也即妄彻真源𨿽有而非常也观云故说众生即如不待灭也如波动相㪯体即水无异相也)。

　　差即无差波〃皆湿。

　　(万像纷然参而无杂)。

　　物〃到空𠁅全空物自闲。

　　(事空方彻理物体两闲〃此颂全空者真理也闲者无用也物〃到此体空而全理是废事体用也)。

　　[糸*系]毫情不尽如隔万重山。

　　(差之毫厘失之千里此颂万像𨿽然即真不可情识会𠰥𢃄㣲细情解而会岂止万重山矣如将萤火烧须弥山终不能着也)。

　　但了波中湿何烦镜𫟚颜。

　　(但得本莫愁末此颂波中湿者事法体空而即理也镜𫟚颜者体空也既以观智了物即真理何更烦劳推问体空之义也)。

　　旷然平坦路不在白云间。

　　(目前无异路迷者自东西此颂事法虚旷一际齐平触目皆真何劳远求于云外哉)(五相非对)。

　　九真理非事门(甲)

　　谓即事之理而非是事(乙)以真妄异故实非虚故所依非能依故(丙)如即波之水非波以动湿异故(丁)。

　　(圭峰注)

　　(丙)(后门义应一〃反此三对但文小异耳)。

　　(夷门注)

　　(甲)(真理非事门者此门明随缘即不变非异处辨非一也则随缘非有之法身但不异事故全理而显示后门体空即成事寂灭非无之众生怕不异理故全事)。

　　(乙)(初定宗谓即事之理者蹑第七门不变即随缘义以释标中真理二字而非是事者蹑第五门不变义以释标中非事二字此则双蹑前七五门𠔥三门义以释此门随缘即不变非异即非一义)。

　　(丙)(次显因以真妄下出所以也以者由也三个故字正显因也真者夺事中理实者成事中理所依者即事中理𠔥后门性之一字非事中理也欲显成即不异夺非故问何故即事之理而非事也由真妄等意云理性是真是实为事之所依事法是妄是虚是能依此由性相异故存理也注文可知)。

　　(丁)(后喻指文初一句喻释中初句标中真理二字非波二字喻释中下句标中非事二字以动下喻三句因也)。

　　颂

　　九真理非事门。

　　(水底金乌天上日眼中童子面前人义曰于非异处辨非一也随缘非有之法身怕不异事而全理显示自他俱存理事双全矣观云所依非能依故如即波之水非波以动湿异故此门随缘即不变义也)。

　　物〃全真一道清净。

　　(纯一无杂非干事也)。

　　露柱木头做时人未敢当。

　　(只因分明极翻令所淂[迡-匕+平]此颂露柱者檐下柱也随缘义木头者不变义也𨿽随缘而成露柱恒非事也此理难明未敢承当故约人叹深也或可多是无味之谈寒断人口真理既非其事谁敢道着不敢承当也)。

　　寂然非有地𨵙尔杳无方。

　　(祖父田园无寸土东西南北绝边方此颂不变自体一尘不立寂静纯真那有方所者哉)。

　　事绝神何虑理全境不彰。

　　(心境俱亡复是何物此颂双遮心境显真理而非事)。

　　钓鱼船上客元是谢三郎。

　　(出身犹可易脱体道应难此颂由事绝情亡唯一全理于非异处辨非一也要须玄会不可事迹而求故出此有句中无句妙在体前之意也谢三郎者福州玄沙备禅师少而敏黠家以捕鱼为业常随其父泛小舟于江濵一日因见月影有省乃遗舟罢钓出家入道矣师法嗣雪峰存禅师为法门之昆季也师一日示众云我与释迦同参时有僧便问承闻和尚有言曰我与释迦同参未审参见何人师云钓鱼船上谢三郎此是出情见离窠窟傍通密㫖妙会玄宗底句矣后人亦呼师为谢三郎)。

　　十事法非理门(甲)

　　谓全理之事〃恒非理(乙)相性异故(丙)能依非所依故(丁)是故举体全理而事相宛然(戊)如全水之波非水以动义非湿故(己)。

　　(圭峰注)

　　(丙)(前云真妄虚实今但有一对)。

　　(己)(七八于解常一九十于谛常二)(子)(此下结劝也先结束前义云此上（云云）)。

　　(夷门注)

　　(甲)(事法非理门者体空即成事义显全事也)。

　　(乙)(初定宗谓全等者蹑第八门成事即体空义以释标中事字明非孤单故云全也此事与理非异之义事怕非理者蹑第六门成事义以释标中非理二字事𨿽体空不坏事相此明事与理非一之义此即双蹑前六八二门𠔥第四门成此体空即成事义明非异即非一也)。

　　(丙)(二显因相性等者出事理别之所以𠔥前妄虚亦有四对一妄隐理中事二虚显理中事三能依即理中事四相此门中事欲示显即不异隐非故注云真妄等者此约本末故蹑前两对余并可知)。

　　(戊)(三是故下结示也以是上来因由故事𨿽㪯体全理而成而事相宛然不坏上句结标中事法二字释中上句下句结标中非理二字释中下句)。

　　(己)(四喻指全水之波者喻释中上句标中事法二字非水者喻释中下句标中非理二字以动下喻二句因也)。

　　(子)(后会通注七八等者明上四门存泯无阂也七八于解常自一者由此二门相即故得解心现前观之以成中道无二之境九十于谛常自二者由此二门性相异故即真俗双存以明中道又前二门约境则双泯约心故双遮今此二门约境则双存约心故双照又谛上即双存而双泯九十即七八也令观心上即双照而双遮由谛上即双泯而双存故七八即九十也令观心上即双遮而双照〃是即遮之照〃非照遮是即照之遮〃非遮〃照不立存泯两忘挕归性海以明绝待中观第一义谛也其犹一双孤雁掠地高飞一对鸳鸯池边独立又七八二门正明不异九十二门明其不一前之六门通非一异故上之十门共明理事非一非异动静交彻故经云于有为界示无为法即相显性明其非一而不坏灭有为之相明其非异于无为界示有为法即性明相显其非一而不分别无为之性故非异也又五六二门以理夺事故事即理以事隐理故理即事约谛则双存双泯约解则双照双遮三四以理成事故事存以事显理故理现约谛则双泯而双存约心即双遮而双照七八离性离相故俱泯九十不坏不异故俱存由相遍故寂照同时方成中道理事无碍观智也)。

　　颂

　　十事法非理门。

　　(月筛松影高低𣗳日照池心上下天义曰㪯体全理即事相宛然此则寂灭非有之众生恒不异理而全事明非孤单故曰全矣如全水之波非水以动义非湿故此上十义约理望事则有成（三也）有坏（五也）有即（七也）有离（九也）事望于理有显（四也）有隐（六也）有一（八也）有异（十也）逆（五六九十）顺（三四七八）自在无障无碍同一缘起矣此上四门存泯无碍也七八于解常自一由此二门相即故淂解脱心现前观之以成双遮中道矣九十于谛常自二由此二门性相异故即真俗双存以成双照中道矣此门体空即成事义)。

　　全真物〃万行沸腾。

　　(大用全彰非其理也)。

　　理全事亦全何𠁅不方圆。

　　(人〃皆具足物〃尽圆成此颂理事俱全真俗双照以明中道𠁅〃方圆下云)。

　　纵目极天际榰颐小槛边蔽空云叆〃匝地草芊芊。

　　(篱头落底千〃药不是神农人不知此颂物物全真信手拈来纵横淂妙[首-自+句]不仙陀如何领会（下云）)。

　　更欲论玄妙金刚拏起拳。

　　(赤心片〃重〃相为此颂上四句中不明玄㫖又问夷门意趣如何师云金刚拏起拳是同坈无异土𠰥又不领假使普慧云具二百问普贤瓶泻二千[前-刖+合]不遇知音也是徒劳话会然则忽遇个中人如何别一线要会么不解金刚拏起拳领取泥牛耕水月)。

　　总前十门结劝(甲)

　　此上十义同一缘起(乙)约理望事则有成有坏有即有离事望于理有显有隐有一有异(丙)逆顺自在(丁)无障无碍(戊)同时顿起(己)深思令[(共-八+隹)*見]明现是谓理事圆融无碍[(共-八+隹)*見](庚)。

　　(圭峰注)

　　(甲)(真空四义一废己同他第三门也二泯他存己五也三自他俱存九也四自他俱泯七也)(子)(妙有四义一隐他存己六也二显他自尽四也三即十也四即八也)(丑)(一二是总故不配之上结束下别[(冰-水+〡)*ㄆ]十门)(寅)。

　　(丁)(即成即坏等)。

　　(戊)(成不碍坏等)。

　　(己)(非前后也)。

　　(己)(又事无体藉缘可言成坏等不可言隐显等理性本有可言隐显等不可言成坏等不会初二日是总相故余之八门依此成也又相遍门无别异相非如隐显等殊故此下劝修云)(辰)。

　　(夷门注)

　　(乙)(此上十门下结劝也此之一字总目十门裁制合宜同一缘起者挕成一观也前以十义别别而观如其十灯照其十物今挕成一观如以大炬普照十物同时明了也此则性起之中一大因缘所起法门非法界性上别有因缘而起𠰥理𠰥事皆同一体而缘起也更以金像喻之一金遍相二像遍金三金成像四像显金五金夺像六像隐金七金即像八像即金九金非像十像非金后二门显像全金而金全像也为后观之根本故将此一〃晓喻推究前之诸门行相昭然可见)。

　　(子)(初真空四义者蹑前观以释缘起同时之义故知非离初法界外别有第二第三也言真空者空而不空故前观所显之理也妙有者有而不有故此观所起之用也一废己同他者废自一真之理同他千差之事是随缘义二泯他存己者泯佗差别事相存己一真之理是夺事不变义三自佗俱存者随缘即不变义四自佗俱泯者不变即随缘义由相即故互泯也)。

　　(丑)(次妙有四义者一隐佗存己者就事望理说也即己为事佗为理也初即成事义由成己事法故隐佗理也二显佗自尽者体空义三自佗俱存者体空即成事义四自佗俱泯者成事即体空义注以八义[(冰-水+〡)*ㄆ]上八门问何故不会初二门故注云)。

　　(寅)(后明总义一二是总等义如上说)。

　　(丙)(次别收十门初理事对明约理下以八字[(冰-水+〡)*ㄆ]束有成者随缘故有坏者不变故有即者不变即随缘故有离者随缘即不变故约事望理有显者体空故有隐者成事故有一者成事即体空故有异者体空即成事故逆顺自在者上之八字犹繁更以二字[(冰-水+〡)*ㄆ]束逆者注云五九者谓夺事非事理逆事也六十者隐理非理事逆理也顺者注云三七者谓成事即事理顺事也四八者谓显理即理事顺理也此乃令意象消泛观智明曜耳自在者注即成等者等取余文谓欲成即成欲坏即坏乃至欲一即一欲异即异等)。

　　(戊)(次结释无阂无障无阂者注成不阂坏等〃取即不阂离乃至一不阂异等以坏不妨始成于法故坏时即是成时以成无所有是故成时正是坏时皆同时成立无先后差别𠰥无坏时即成是自性有𠰥无成时即坏是断灭空成坏一际相由显理故文云同时顿起故注云非前后也)。

　　(卯)(后约注料简初明后八隐显等殊又事下注家和会谓事法体空藉理随缘而有故淂言成理非新有但可言显事成必灭故淂言坏真理常住可淂言隐理无形相但可即事〃有千差可与理冥故淂言一理绝诸相故云有离事有千差别故云有异也上约义不同故有四对𠔥前二门故成五也又相遍明理事不离相非明理事不即不即不离为缘起相又五对中共有三义相成一对是理事相作义相害相非二对是事理相违义相遍相即是事理不相阂义又由相遍故有相作由相作故有相即由相𨔻故有不即又𠰥无不即则无可相即乃至相遍由相遍故四对皆成)。

　　(辰)(后显初对无别异相注云不会初二无别异相者无后八门成坏等相也)。

　　(庚)(后劝修深思下将上十门法义依明师禀受无令差误即闻慧成也将此文义反照自心故云深思即思慧成也令观智分明显现即修慧成也从闻思修入观智故总结云是谓理事圆满融通无阂观也释理事无阂观竟)。

　　理事无碍[(共-八+隹)*見]竟
