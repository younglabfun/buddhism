国家图书馆善本佛典第 06 册 No. 8775 式叉摩那尼六法


　稽首礼诸佛　及法比丘僧　今演毗𡰱法　令正法久住　戒如海无涯　如宝求无猒
　欲护圣法财　众集听我说　欲除四弃法　及灭僧残法　障三十舍堕　众集𦗟我说
　毗婆尸式弃　毗舍   拘㽞孙　拘那含牟𡰱　伽叶释迦文　诸世尊大德　为我说是事
　我今欲善说　诸贤咸共𦗟　辟如人毁足　不堪有所涉　毁戒亦如是　不得生天人
　欲得生天上　为生人间者　常当护戒足　勿令有毁损　如御入险道　失辖折轴忧
　护戒亦如是　死时怀𢙢惧　如人自照镜　好丑生欣戚　说戒亦如是　全毁生忧喜
　如两阵共战　勇怯有进退　说戒亦如是　净秽生安畏　世间王为最　众流海为最
　众星月为最　众圣佛为最　一切众律中　戒经为上最　如来立禁戒　半月半月说

　　▆▆六法文(佛言▆▆▆入众▆说六名字)某甲听如来无所着等正觉说六法。

　　不得犯不净行行婬欲法若式义摩那行婬欲法非式义摩那非释种女若与染污心男子身相触𡙇戒应更与戒是中尽形寿不得犯能持不(答言能持)。

　　不淂偷盗乃至草𦰧为式义摩那取人五钱若自取教人取若自斫教人斫若烧若坏色非式义摩那非释种女若取减五钱𡙇戒应更与戒是中尽形寿不淂犯能持不(答言能持)。

　　不淂故断众生命乃至蚁子若义式摩那故自手断人命求刀与人教死赞死若与非药若随胎若猒祷咒术自作教人作者非式义摩那非释种女若断畜生不能变化者命𡙇戒应更与戒是中尽形寿不淂犯能持不(答言能持)。

　　不淂妄语乃至戏笑若义式摩那不真实非己有自称言淂上人法淂解脱三昧正授淂湏陁恒果斯陁含果阿那含果阿罗汉果天来龙来鬼来供养我此非式义摩那非释种女若于众中故作妄语𡙇戒应更与戒是中尽形寿不淂犯能持不(答言能持)。

　　不淂非时食若式义摩那非时食𡙇戒应更与戒是中尽形寿不淂犯能持不(答言能持)。

　　不淂饮酒若式义摩那饮酒𡙇戒应更与戒是中尽形寿不淂犯能持不(答言能持)。

　　佛言式义摩那一切大𡰱戒应学除自手受食与他此学法女具学三法。

　　一学根本法即四重是。

　　二学六法谓染污心相触盗五钱断众生命小妄语非时食饮酒。

　　三学行法谓大𡰱诸戒及威仪并制学之若犯根本应灭𢷤若𡙇学法者更与二年羯磨若违行法直犯佛教即湏忏悔不坏本所学六法。

　　僧祇律第卅卷云式义𡰱应学十八法若式义摩那𡰱不学十八法非式义𡰱何䓁十八。

　　一一切比丘𡰱下。

　　二一切沙弥𡰱上。

　　三于式义摩那𡰱不净于大𡰱净。

　　四于大不净式义𡰱亦不净。

　　五大𡰱淂与式义三宿。

　　六式义𡰱淂与沙弥𡰱三宿。

　　七式义𡰱淂与大𡰱授食。

　　八除火净五生种取金银及钱。

　　九自从沙弥授食。

　　十𡰱不淂向说七聚名淂不煞不盗不婬不妄语如是䓁。

　　十一式义𡰱至布薩自恣日入僧中䠒跪合掌作如是言阿阇梨耶僧我某甲清净忆念持如是三说而去。

　　十二后四波罗夷犯者始学。

　　十三十九僧伽婆尸沙已下一一犯随所作突吉罗。

　　十四若破五戒随犯日数更学何䓁五非时食。

　　十五停食〃犯吉罗停食〃者谓旦起受食至中过中已去限一湏臾若过二时名曰非时也式义𡰱晨起应净洗手齐腕以前不淂粗鲁洗五指头当以灰土揩洗令作声洗更相摩者不净更湏洗之。

　　十六捉钱金银。

　　十七饮酒。

　　十八着花者。是名十八▆。

　　是式义摩那二岁学戒法。十诵律云为度任身女后起过佛令二岁学之可知若式义𡰱行法式义𡰱不淂与大𡰱为伴已戒不满故自不淂与沙弥𡰱为伴以非同学故若二𡰱兼一式义𡰱若二式义𡰱兼一沙弥𡰱为伴余人不合也。

　　十戒相

　　(沙弥者此云息𢙣行慈故曰沙弥息于十恶故受十戒耳慈念众生故有不煞䓁也此之十戒乃至众戒根本先护持之也)。

　　一不煞若故煞人不淂受大戒若煞畜生䓁至心忏悔淂灭。

　　二不盗若偷若劫若强夺若烧若损坏他物但直五钱已上不淂受大戒若减五钱若非人畜生物忏悔淂灭。

　　三不婬若人男女若非人男女若畜生男女若侵身分不得大戒若摩触䓁至心忏悔淂灭。

　　四不妄语若称淂圣不淂受大戒若以重事谤清净人及诳或欺妄其罪难忏悔余小妄语听忏悔已进大戒。

　　五不饮酒酒性能发人烦𢙉改人心性乱人道心多开众过之门若酒入腹护戒心赊自制不能淂故宜深防不服狂药也。

　　六不淂着花   鬘香油涂身庄饰花艳爱玩其身内怀深着情惑乱道。

　　七不歌儛唱妓及往观听习近喜戏放纵身口外恣荡逸道心浮散。

　　八不上高广大床上坐慠𢢔自处无谦下心情存欺物去道远矣。

　　九不非时食济命养道宜湏应法食味不节致患妨道。

　　十不捉持生像金银宝物供身之具俭素为佳珍宝玩服多生人贪夺故教不捉也。

　　(此之十戒中前四性重后六遮重性重者内自起𢙣遮重者外能生𢙣又前四戒是业清净戒中四戒是行清净戒后二戒是缘清净戒)若人护持禁戒宁死莫犯如其犯者不如本不出家自毁坏道法污辱师僧秽乱三宝欺负四恩不消信施益罪多也。

　　𡰱修八敬法

　　一应礼大比丘(身业恭敬)。

　　二者不淂骂诸比丘(口业无过)。

　　三者不举比丘罪为作忆念(意业不欺𢢔也)。

　　四者二𡻕学戒已大僧中受具足戒(受戒之法由大僧故)。

　　五者犯僧残应二部僧中半月行摩那埵出罪(本应坚持既犯此戒罪由僧灭治▆▆之法出在大僧)。

　　六者半月半月大僧中请教授(出家人法学戒为先请为师训开示行则也)。

　　七者不淂无大僧处夏安居(修行多难事须依护咨参决疑采访有地极远去大僧一由旬卅里即日往反若依弥沙塞律极远听受七日往反成安居也)。

　　八者安居竟大僧中说三事自恣(人多迷己傍瞩者明惧脱违失不自觉知幸垂大慈示之不及)。

　　此八教者前三明致敬之仪中二所遵之法后明三请诲之方初则敬人为师湏依人取法后则如说而行。

　　安居文

　　大姊一心念我式义摩那𡰱某甲今于某加蓝所大界内前三月夏安居房舍破修治故(三说彼云汝莫放逸答云受持)彼人云依谁学戒(答云依和上▆▆)彼答言有疑当往问(答云可尔)。

　　受衣法

　　大姊一心念我式义摩那𡰱某甲此安多会五条衣受一长一短割截衣持(三说)。

　　大姊一心念我式义摩那𡰱某甲此郁多罗僧七条衣受两长一短割截衣持(三说答可尔)。

　　大姊一心念我式义摩那𡰱某甲此覆肩衣如法受持(三说)。

　　大姊一心念我式义摩那𡰱某甲此僧祇钵如法受持(三说)。

　　大姊一心念我式义摩那𡰱某甲此𡰱师檀应量作我命受持。

　　大姊一心念我式义摩那𡰱某甲此钵多罗僧应量器持受。

　　请施主文

　　大姊一心念我式义摩那𡰱某甲今请大姊为衣药钵展转净施主愿大姊为我作衣药钵展转净施主慈愍故。

　　说净文

　　大姊一心念我式义摩那𡰱某甲有此长衣(若是▆言长▆)未作净今为净故施与大姊为展转净故。

　　(彼受净者言)姊一心念汝有是长衣未作净今为净故施与我〃今交之持妹施主是谁。(彼答言某甲受净者言)妹一心念汝有是长衣未作净为净故施与我〃已受之妹自云施主是某甲律师是衣某甲律师已有妹为某甲律师故善护持着用随因缘。
