国家图书馆善本佛典第 25 册 No. 8881 菩提心论问题


　　菩提心论问题卷上

　　快全　口

　　问今表两题见其意如何。

　　答约发心修行表两题也。

　　难云今两题约两部立之见其故凡题一部总称所释法门悉可在题名然所释中两部法门交参明之就中被引证文时证大日经三句法门等尔者题可有两部义门若有之者今题约两部立二名事明也随而初云金刚顶瑜伽是金刚界十八会通名也次题云总持教门是胎藏名字也大师付法传云毗卢遮那总持陀罗尼法门(文)尔者如何。

　　答初题云发阿耨○心是偏发心义门也次题云瑜伽总持○修持义明修行义故知约发心修行二义立两题见下解释如人贪名官○修菩提行(文)此意发心修行见但至所释两部交参勿论也释金界义门因明胎藏义门欤例如胎藏部中有金界法门尔者以是可置题义无相违若又约一边定题事有例证欤若又发心修行义各通两部见不可违所释欤次金刚顶开总持名字事先今书金刚顶部治定了简之金刚名字无子细总持名字事不可简金刚顶部陁罗尼翻名也总持者总者总摄持者任持义也分别圣位经真言陀罗尼宗(文)。

　　重难云如御义者初题约发心事一往闻于次题名者不局修行云说菩提心故尔者何可云偏约修行耶如何。

　　重会云必非云发菩提心为显菩提心上行事云说菩提心观行等也仍无过。

　　问大师以今论为密藏肝心意如何。

　　答明显密差别浅深故也。

　　难云自宗意以即身成佛为深旨而今论唯真言法中(等文)此意分明也依之为密藏肝心见如何。

　　答大师以今论为密藏肝心事其意趣实难知但所任解释也彼释此论○皆说此中(文)仍显密二教优劣浅深说之故为密藏肝心见但闻分违大师解释欤。

　　难云大师御释必非依辨显密二教差别为密藏肝心解释意密藏肝心论故说显密差别见是则说即身成佛深旨论故为密藏肝心是说自宗不共实义时显密对辨显实义故自显浅深云意欤尔何云违大师御释耶其上案道理时辨教权实为密藏肝心述即身成佛义不可云肝心付道理难思如何。

　　会云(云云)。

　　问举两题见尔者两题各通两部可云耶。

　　答不尔(此论义题名通欤局欤寻也为意得记之)。

　　难云金刚顶名字必不限金刚顶经其故大师一处御释中顶者最顶义(等文)瑜伽言又通两部次题总持言是又不可局胎藏尔者尤可通两部若又文别属者金刚顶金刚部瑜伽者胎藏部名瑜伽宗故次题中瑜伽金刚界也是祖师御释言瑜伽者是金刚顶经也(文)总持者胎藏也如何。

　　答两部名字不可混乱故金刚顶等名字不可云通胎藏胎藏部名金刚顶证据何耶但至了简者虽义通立名字时限金刚界事常习也次总持事实可通但今约胎藏可见之欤𠰥又一义边是金刚顶经能修人修行义得意者可云一具金刚顶义故无相违。

　　问阿耨○三菩提心(文)尔限三摩地菩提心可云耶。

　　答不尔通三种欤。

　　难云大师御释中明四种心时信心大悲心胜义心大菩提心四种心举之故菩提心名字正名大菩提心仍今可局第三菩提心欤就中胜义行愿二心一往亘常途义门故不可置此中如何。

　　答可通三种也其故菩提心者一向志求一切智智必当普度法界众生自利利佗心品也尔者胜义行愿二心尤此意也随而于释段三种共与菩提心名又所释二心不可漏题名但大师御释总即别名欤仍无失。

　　难云通样如何。

　　会云今无上觉(总称第三)正觉(胜义行愿)等觉(行愿心)正觉(三摩地胜义心)。

　　问大阿阇梨云(文)指谁人乎。

　　答云指金刚萨埵也。

　　难云凡自宗意以法身说法为规模故专简举自性法身说其上寻根本大日如来所说也尔者尤可举大日如来大方大日名阿阇梨事疏十三毗卢遮那是名阿阇梨(文)大师(十住心论)初从大日尊下至青龙阿阇梨有七叶大阿阇梨耶(文)今举大日如来事例如百法论云如世尊言越弥勒无著二代举根本也如何。

　　答自宗以师资相承为宗义依之祖师(成尊纂要)举十种殊胜中云相承殊胜大师时时述嫡嫡相承旨大师御释(付法传)云嫡嫡相续迄今不绝(文)仍今述嫡嫡相承旨时举龙树直师金刚萨埵也但至难者百法论例证显密事异故难准例次可约根本事必非所诠欤。此事指金智难事可有之欤是不空集得意义通欤又指妙吉祥义可有之欤是佗门相承次第也又指龙猛义可有之欤是译者置词可见也。

　　问今论阿耨○(文)所言菩提心限心王菩提心可云耶。

　　答不尔也。

　　难云下明心王菩提心我今志求○(文)今全同也其上心𢿘菩提心难名无上正等正觉如何。

　　答一部总称也何可漏心𢿘菩提心乎但闻分通中一边也。此事若限心王菩提心可违诸尊皆同大毗卢遮那佛身文欤。

　　问今论具有序正流通三分可云耶。

　　答有正宗流通可答申也(此事御谈义时可有正宗欤（云云）)。

　　难云今论密藏肝心论被释三密精要故但可有正宗也凡论章疏中置三段事不定也或有正宗无序分流通事有之如百法论尔者如何。

　　答见论文意趣终一颂流通见尔者有正宗流通事分明也但正宗有之例事是又不可遮次明三密精要故正宗可有之事是又不尔如大日经三段具有之金刚顶经有序正苏悉地经有正宗流通何可明三密精要故无三段耶仍无失。赖瑜御房有正宗义为正答是偏任问答钞欤难云若人等颂文大师秘藏宝钥第三菩提心一具引之故必不见流通是知叹第三菩提心文也何以之为流通耶。

　　问今论分文段从初大阿阇梨至阙而不书为略释次从一者行愿以下为广释大一论分广略二段可云耶。

　　答不尔。

　　难云从初至阙而不书略释菩提心相见一者行愿下具分三种行相委释之见尔者如何。

　　答一论意初表师说显密教意以口说不自由事𠰥有下明菩提心相既发如是心后明行相见。

　　问大阿阇梨云(文)尔者大阿阇梨言至何文段也可云耶。

　　答一部皆大阿阇梨口说也。

　　难云今论是龙猛菩萨造也难云一部皆大阿阇梨口说既云龙猛菩萨造尔者阿阇梨云言可局文段仍从初至阙而不书为阿阇梨言是则举阿阇梨说略释之后师说上重设广释𠰥又至宜修佛乘可为师说尔者为一部𢗫大阿阇梨言事难思如何。

　　答自宗意以师资相承为本故三种菩提心行相皆以师说述之故表阿阇梨云尔者不可云分文段其上无师说私说起尽也但龙猛论故非一部悉阿阇梨词(云云)是又不尔师口说龙猛述之故非龙猛所造耶次文段分齐事强解释无起尽仍无失。

　　难云若如。

　　答说者一向是直师金萨说非龙猛造𠰥尔者。

　　难云龙猛所造欤尔述师口说故可龙猛造(云云)是又难思若依师口说述今词者是只龙猛词也非师词𠰥又举师口说此上被重述私义者尤如所难可分文段欤其上云龙猛菩萨造此意非必述直师说师说外私造之故置造言欤次师说可为本故(云云)纵切文段得意何师说为本义无之乎。

　　会云表大阿阇梨云意指一部论意也必大阿阇梨言各别无之是阿阇梨口说龙猛述之故是云龙猛菩萨造也。

　　问外道二乘法(文)所云外道二乘中九种住心具有之可云乎。

　　答尔也。

　　问外道(文)今此外道可通九种住心乎。

　　答可限世间三种也。

　　难云今此外道名字有通局中对真言最上法云外道法可知通九种住心教法事是以疏家不了内证秘密法者皆是外道(文)真言问答外道分内外两种外道内外道中尽四家大乘见尔者今重举二乘事约过重别举声缘二乘也如何。

　　答今书下外道等恋其身命○(文)是更不见指九种住心仍今外道世间三个住心分齐也是则二乘大小二乘也仍外道与二乘合可广尽九种住心也但真言法所对故外道言可广通(云云)自元真言所对故二乘外道言尽之何外道处尽之云乎次通局事是又非可遮虽尔今其意趣各别也。

　　问无惑者(文)所言惑者偏指疑惑心可云耶。

　　答尔也。

　　难云惑言必非指疑惑见惑总烦恼名字也尔者可总指烦恼也是则简取烦恼微薄人解释意也御请来录云薄命不闻名重垢不能入(文)此意一具也如何。

　　答自宗无上最上乘教故不简烦恼厚薄不分业障轻重一生成佛是宗义也尔者何今解释简取烦恼微薄人是以六度经𠰥彼有情○(文)疏家(第一卷)二乘实际○(文)大师(十住心论)四藏之药○(文)尔者无疑心云无惑事明白也是虽烦恼业深厚信力坚固无疑惑心人为真言正机又虽上根上智人于真言不生𣵫信辈不可修无上最上佛乘见惑言名疑惑事慈恩大师释犹豫名惑(文)𠰥总指烦恼者凡众生十法同时具之名众生何机无烦恼机根有之耶总简具烦恼人云事还难思也但重垢不能入解释约疑心可见也。

　　难云如答说者纵虽上根上智无大度量有疑惑者不可修佛乘尔上根上智者信等五根利云上根其中慧根殊胜云上智见已上根上智者信力坚固可有度量何上根上智有疑惑心人有之可云乎此对辨大不审也尔者烦恼不依根利钝具之故今取烦恼微薄人见但闻释文等皆约已作业鄣可见故无相违次众生十法同时具之故无烦恼机根不可有之事一往尔也但今取微薄人意欤如何。

　　问佛乘(文)通显密佛乘可云耶。

　　答不尔。

　　难云今所简显二乘世间三种分齐也尔者大乘已上不可简之随而三种菩提心中胜义行愿亘常途可知通显密佛乘云事是以下终不以二乘之法(文)是简二乘见如何。

　　答次下我今志求○不求余果(文)其上三种菩提心真言行者所发菩提心也何有显乘耶但二乘言事大小二乘欤若又虽约过重举二乘非取显乘欤仍无失。

　　问不求余果(文)此余果中有显果可云耶。

　　答不尔(已上二条通二乘外道论义欤)。

　　问瑜伽中诸菩萨身(文)此菩萨中有心王尊可云乎。

　　答不尔。

　　难云于胎藏界漫荼罗分别心王心𢿘时可九尊心王余尊心数此通者心王中可有菩萨尔者今菩萨何局心数乎随而瑜伽中诸菩萨(文)诸菩萨言无所限如何。

　　答今明心王心𢿘菩提心故上心王菩提心也仍约金界者五佛约胎藏者九尊也若愿成已下心数菩提心也仍菩萨身中不可有心王也但诸菩萨言约心数诸菩萨可得意也。

　　难云上心王菩提心下心数菩提心事谁所定乎只今佛菩萨不同迄也如何。

　　会云发心𢿘菩提心由诸尊皆同大毗卢遮那佛身(文)此意发心数菩提心事同心王毗卢遮那故闻。

　　难云只此二段约佛菩萨不同也上约诸佛下约菩萨也但诸尊皆同等御释实发诸佛菩提心事发菩萨菩提心事漫荼罗诸尊皆同毗卢遮那皆佛身故云意也如何。此论义直二段不同可论之欤若又唱上文局心王菩提心欤可论之欤。

　　问我今志求○菩提(文)所云菩提通三种菩提心可云乎。

　　答尔也。

　　难云今解释意不求余果誓心决定(文)此意全胜义舍劣得胜义也何通三种菩提心乎是以大师一处御释欲入此乘以最上智慧简知乘差别(文取意)尤此意也如何。

　　答三种菩提心当论所明法门也就中今菩提心心王菩提心也何此中无行愿三摩地乎随而三种菩提心通因果见是以下诸佛菩萨○(文)但闻分自元通三种故无失。

　　难云三种菩提心行相各别也其中胜义心事如先行愿心大悲心三摩地五部秘观三密妙行也然者不求余果义三种中约胜义心事尤分明也但诸佛菩萨等解释事诚尔也但今先约胜义心释之欤非退简余次心王菩提心故通事此意也如何。

　　问不求余果(文)此余果中有心𢿘菩提心可云乎。

　　答不尔。

　　难云对心𢿘菩提心云不求余果可知心王菩提心外悉简之事尔者尤此中有心数菩提心见如何。

　　答虽心王心数菩提心不同共是秘密佛乘上菩提心也何可简心数菩提心乎但虽对心王菩提心所简局显见无相违也。

　　问自我今志求至大毗卢遮那佛身一段文发心修行证果三句具有之可云乎。

　　答局发心也。

　　难云以𨐫说意见之发心修行证果三句具见发求名官心发心修理名官行修行也仍发心修行分明也而后成其志是证果也以此𨐫说见法说文是尤可有三句若不尔者非法𨐫不齐乎就中付法说得意者我今志求等正是发心义常在人天是证果也求果心是修行也尔者如何。

　　答今书专明菩提心相故可偏局发心也随而我今志求○(文)偏是发心义也但譬说事菩提心上修行相也必非因行果中行次而后成其志正明发心位非指果也次人天等事且叹发心功能迄必非证果重也。此论义可以答为难也。

　　问发阿耨○菩提心(文)尔者所云心一字约能发可云乎。

　　答可尔也。

　　难云今心指菩提心也仍所发菩提心也下发菩提心(文)全与今题同也三摩地释段应住普贤大菩提心或通达菩提心(文)是等意一具指所发菩提心名心见如何。

　　答论始当发○三菩提(文)此意发求菩提心名发菩提心见尔者不可违彼释故今可约能发也譬说意发求名官心(文)或发求财宝心(文)但下发菩提心任譬说见之发求菩提心释发菩提心可得意也第三菩提心下释非发菩提心义仍无失。

　　问誓心决定(文)限不求余果义可云乎。

　　答不尔志求菩提心不求余果事也。

　　问若有上根上智之人(文)尔者局心王机可云乎。

　　答不尔。

　　难云当段意若有等若言对心𢿘菩提心若愿成等若言见尔者今上根上智人可心王菩提心机也就中今解释意大师御释(十住心论第一)云若有众生○有大度勇锐○则许大日所乘一体速疾神通宝辂(文)彼云大日所乘故局心王机见今大度量御释全同也如何。

　　答当段意初总说心王心𢿘机当发如是心已下释心王机若愿成已下释心数见若今上根人心王机取之不乐外道二乘法义但可限心王欤但若言待对事初若言对显言也若愿成等若言对我今志求等言也次大师御释事彼别无心数机故难例欤。

　　问而后成其志(文)尔者指果位可云乎。

　　答不尔也。

　　难云今被明菩提心相时法譬合三节见尔上法说举发心与果兼修行𨐫说中上二譬举发心修行兼果后一𨐫举果德发心兼行三句具说之见尔者而后成其志指果德见如何。

　　答而后成其志解释虽一往似果德实与上譬一具约发心修行可得意也尔者而后成其志指修行位见随而大师一处解释中依当段意作释时而后行其行(文)尤此意分明也随而合说文意发菩提心修菩提行(文)但法譬合可得意三句(云云)释段意不尔见违大师御释也若又得意三句者法说如难𨐫说中举因行兼果德可得意也仍无失。

　　问当段明名官财宝善恶三譬见尔者约三种菩提心明三譬可云乎。

　　答不尔。

　　难云既明三种菩提心时取三譬岂非约三种菩提心乎若不尔者何举三种譬喻乎随而譬意初譬当胜义心是舍劣得胜意也次譬约行愿心明之是则以种种法宝授与众生义也后𨐫第三菩提心善恶不二义也若又以第二譬约三摩地可得意是开示心内宝藏义能含种种无量珍宝(文)第三譬约行愿心是同善恶机摄化利生义见尔者如何。

　　答取譬事为众生易解故必不可立其由尔者不可形三种菩提心随而大师一处御释取游客狂人𨐫如是取譬说事重重也不可强形之但配释事一一难思求财宝义是贪求义也异与所化义也次善恶事必不见不二次明三𨐫故可配三种(云云)是又不尔取譬不可必局一故般若心经秘键一字多含𨐫举帝网声论龟卦爻蓍𨐫又即身义重重帝网名即身颂文下。

　　问魔宫震动(文)尔者所云魔四魔中何乎。

　　答约浅略者可局天魔约𣵫秘者可通四种欤。

　　问既发如是心(文)所云心通发心修行可云乎。

　　答可局发心也。

　　难云上释发菩提心修菩提行指彼云既发如是心何但局发心哉尔者如何。

　　答既发如是心只云发心意也其上菩提心之行相者是菩提心之行相事已治定欤尔者尤可局发心也已云心何通行乎但虽上举二义今且取发心方也是则当论先发心为本释之故可局明发菩提心也尔者发菩提心必可修行故虽举修行义付为本释发心方也下诸佛菩萨昔在因地发是心已(文)仍无失。

　　难云修行可名心事强无相违大日经三句说三心同疏五转释自心发菩提即心具万行尤心言可置行何云心故局发心可云乎尔者上𨐫说已有发心修行合说文又尔也指彼牒前起后文何释发心方乎。

　　问受胜快乐(文)以三善三恶对办人天名胜快乐可云乎。

　　答不尔。

　　难云以三善三恶分别苦乐时人天是乐处也依之人天果报释受胜快乐见尔者如何。

　　答今人天取三贤十地意者有漏皆苦故非以三善为乐处若又为两部义者是又各别也又约三身佛果义也非如难也若又准难得意之天台补注法花若生人天中受胜妙乐文于天中得一实益方名胜妙益(文)此意于人天中关一实益云胜妙乐见准之于人天中关真言得益云快乐可得意若又如玄赞释生人天受乐除诸根不具除诸根不具等过失其余云快乐欤仍无失。

　　问瑜伽中诸菩萨身(文)尔者成诸菩萨身直名发菩提心可云乎。

　　答尔也。

　　难云发菩提心是法也诸菩萨身人也已人法不同也何以成诸菩萨身直名发菩提心乎可知为取诸菩萨所具菩提心举诸菩萨身仍非直取人也如何。

　　答所偏任解释也但自宗意人法一体为宗旨故直指人名菩提心事不可有相违释摩诃衍论言诸佛者即是不二摩诃衍法(文)大师。

　　问诸尊皆同大毗卢遮那佛身(文)尔者成诸菩萨身名发菩提心由释之可云耶。

　　答尔也。

　　难云。

　　问发是心(文)所言心指何法可云乎。

　　答指菩提心也。

　　问以三种菩提心为戒可云乎。

　　答尔也。

　　问昔在因地(文)所言因地局诸佛因地可云乎。

　　答不尔。

　　难云如诸佛当位果故昔在因地义分明也如菩萨是当位因地也何此外有因地乎尔者虽举诸佛菩萨约胜指诸佛云昔在因地见如何。

　　答(云云)。

　　问即身成佛(文)通理具加持显得三种即身成佛可云乎。

　　答可尔也。

　　问三摩地(文)名三摩地菩提心意如何。

　　答三摩地翻等念此意也。

　　难云大纲三种菩提心大定智悲三德也仍三摩地名约定也随而第三菩提心释云又乘散善门中(文)此意显为散善门对之密为定故三摩地定义也见如何。

　　答祖师御释三摩耶翻等持三摩耶译等念以之为正翻尔者三摩地可等念义是则平等护念义也诸佛众生平等护念义也第三菩提心下诸佛大悲以善巧智(文)若约众生得意者真言行者观念心佛平等道理名等念可得意也但闻分非正翻次下御释事必非三摩地意可得意也。

　　问为修习之人○犹如己身(文)今此一段行愿二字中但愿释也可云乎。

　　答尔也。

　　难云牒初行愿释为修习之人等可知通释行愿二字事若初愿释得意者所言利益已下行释取义欤尔者行愿释次第无之其上行愿菩提心一段初略释行愿所言利益下委释见尔者如何。

　　答凡得意行愿二字不同依内心愿正成行见尔常怀如是心等解释内心愿分也所言利益者已下正作出世行令众生安住无上菩提尔者今此一段文局愿释欤但行愿不次第之事逆次释之欤若又虽名字行愿云其义时可依愿发行故先愿义释之欤次今此二段相似略广二段文依利益安乐内心愿正作外行义释之时举愿利益安乐故牒上委释解释相似也若通行愿二字者付今一段文以何为行乎又所言利益已下文以何为愿乎以此意五大院等大愿行二段得意文也。

　　难云今此一段不限愿释事如以前重难随而大师一处解释中(三昧耶戒序)观一切众生犹如己身及四恩是故不敢杀害其身命○是则由大慈悲行愿故(文)此意分文可得意事不知深意先犹如己身义通名行愿事分明也或又表二大悲心者以犹如己身论文释行愿义是等意一具通行愿二字见但五大院分别约为面分别之欤尔者如何。

　　会云(云云)。

　　问所言利益(文)今此利益一段能化教法但限真言可云乎。

　　答尔也。

　　难云当段意所简但是二乘法也知能化教法取显诸大乘已上云事若限真言教法何可简二乘乎随而皆含如来藏性证据殊被引花严经就中三种菩提心中胜义行愿二心亘常途义门有之尔者何局真言教法乎。

　　答案利益安乐二段起尽下安乐段随众生愿与之故可广通今利益段意约真言行者本意明之故能化教法不可通显诸大乘欤大方虽三种菩提心不同皆明真言行者即身顿悟相若利益段显诸大乘为能化教法。

　　难云真言不共三种菩提心乎其上举所求果云安住无上菩提是则当论题阿耨多罗三藐三菩提心(文)或菩提心观行○(文)或我今志求阿耨多罗三藐三菩提(文)下云何能证无上菩提(文)或是证无上菩提(文)此等皆指真言果尔者今可真言果仍能化教法可限真言也但被简二乘事约过失重欤例如蟭螟大鹏相望若又举二乘事大小二乘欤次引花严经文事助证欤若又疏家解释意花严经依阿阇梨所传具浅略深秘二义见尔者以深秘义引之欤仍无失。

　　难云既所被简是二乘也何可简大乘已上教法乎付之云大小二乘事今论证据无之次约过重事是又文起尽无之尔者以何道理局真言可云乎但利益安乐等不同事安乐广通世出世利益限大乘已上见尔者无相违次云无上菩提事能化教法虽有显密可终入真言果故无相违次花严经文事。

　　会云当段意简二乘由释之一切有情○(文)此意于大乘中如法相谈五性各别故不谈一切众生悉有佛性义欤尔者可取大乘事先难得意知今能化教法局秘密事所期果既秘密也尔约当事是又难得意胜义心意皆举当分果当段何替彼不许当分果乎。赖瑜法印此论义难文一处御释八种法门文出之是不尔彼八种法门释依方便引进文故不依当段意欤但异义也。教法施二乘事(如常)。

　　问利益安乐(文)利益安乐不同如何。

　　答利益约出世安乐通世出世也。

　　难云利益段约出世事勿论也安乐段通世出世事难思若通世出世者利益段出世安乐段中出世其不同如何可得意乎随而见解释意又于大悲门中○使令悦乐释之安乐义偏约世间施门结成之尔者何云通出世乎。

　　答既亲近已下正明出世得益故安乐段通世间出世事分明也但结使令悦乐故非安乐释事是且约世间结之也中间结名字事起信论真如广说段结唯是一心故名真如重真如义释此一切言说可准知之次利益中出世安乐中出世不同事利益约真言安乐段广通显也若又利益段虽通显彼取大乘已上今真言行者方便引进(文)可通小乘等教也。

　　难云既亲近已下释非安乐当分释凡与世间益事为令自是入出世无上菩提故安乐义结成悦乐是本意明出世益见尔者此出世益立还可当前利益段也是则上约出世明益为不堪彼益安乐段以世间益与之因此世间益令入前利益出世义也仍安乐段偏世间也凡利益安乐不同事篇篇释见其中利益出世胜善安乐世间胜善分别义全同也次利益出世安乐出世似无其不同然今有所限下可广通(云云)纵虽有通局不同其中安乐出世大乘已上利益出世不同犹以叵分者也如何。

　　会云(云云)。

　　问真如智慧(文)尔者真如与智二种为所覆可云耶。

　　答尔也。

　　难云下明显现相一切智自然智无㝵智(文)岂非局智乎然者今真如智慧者取证真如智见是又释论正体智名真如智尤符顺彼随而流布经如来智慧(文)指真如不见如何。

　　答理智共可所覆故今举理智也随而经文真如智慧(文)岂非二种乎但下说智事举智显理欤能证所证不二故次如来智事举如来取所具理欤若又如说真如名如来真如名如来见仍无失。

　　菩提心论问题卷上(终)
国家图书馆善本佛典第 25 册 No. 8881 菩提心论问题


　　菩提心论问题卷下

　　快全　口

　　问如来藏性(文)所言藏者含藏义也可云乎。

　　答覆藏义也。

　　难云自宗意名如来藏事以含藏义名之见如来藏者六大四曼三密本有三大可名如来藏尔者包含诸德义以可名藏见如何。

　　答所任隐名如来藏显名法身文也随而当段引华严经但以妄想等文尤被隐烦恼不显现义见随于自宗为烦恼被覆事大日经疏为无明烦恼戏论重云之所覆障(文)又大师褰雾见光无尽宝(文)仍藏覆藏义也但诸德包含义不可强遮之虽尔如来藏得名是约隐覆也。

　　难云自宗意如来藏者是菩提心也故经云(理趣释经外金刚会品)是故如来说一切有情如来藏以普贤菩萨同一体也(文)此意指普贤大菩提心见然第三菩提心名普贤大菩提心释此菩提心时此菩提心能包藏一切诸佛功德法故(文)是以含藏义名藏见但闻分自宗释必非覆藏释欤次隐名如来藏释一往也实如来藏义有多义也。

　　会云。

　　问妄想颠倒执着(文)所云三种其体各别也可云乎。

　　答尔也。

　　难云妄想颠倒执着共是烦恼通名也可知一法以三种名说之事随说离惑显得义若离妄想(文)此意三种名不同其法体同故云妄想欤如何。

　　答妄想能生根本无明也颠倒执着枝末烦恼也即人法二执也仍三种不同也以妄想为能生事下夫迷途之法○(文)若同体者三名各别举之事岂非繁言过失耶但下若离妄想等御释根本尽故枝末皆无意也若又举一示一说欤次烦恼通名也事实尔也但三名重举之可别属也仍无失。

　　问不敢轻慢(文)此一句指安乐当分可云乎。

　　答尔也。

　　难云又于大悲门中已下正释安乐义见又于言是对利益段词也尔者至谓行人○不敢轻慢承来上利益段为安乐段起因见如何。

　　答不敢轻慢一句属安乐当分事至成佛故是承来释也是则于安乐段不轻行大悲门二段见若取此一句上承来者上利益释无不敢轻慢义若无之者何可云承来乎随解释意觉知毕竟成佛故今不敢轻慢见故言置不字上尤其由也但今又于言对不轻行见何对上利益段乎若对利益段行愿心共是大悲心也又于大悲言难得意可知对不轻行事。

　　难云又于大悲言事对利益段事尤分明也然共大悲门故难思(云云)但虽共大悲门也上大悲中智也故觉知一切众生毕竟成佛尤约智今不简善恶随顺众生愿大悲中大悲也若又上大悲利益段不得度人又大悲中安乐段得度之得意无相违若又上利益段大悲拔苦今大慈与乐义见无相违也次上不轻义不见事一切众生成佛义文不分明而云皆含如来藏性故以义承来之然者今不轻义虽文不分明可以义得意也故言事上段不轻义知毕竟成佛故意也如何。

　　会云上段文义共不轻义不见一切众生成佛事文义共分明也承来故文言不同欤次故言事上有不轻义者可尔文无之故犹润色也。

　　问又于大悲门中(文)尔者对利益段又言也可云乎。

　　答可对不敢轻慢行也。

　　问随众生愿○方便引进(文)尔者付此一段分四摄行事如何。

　　答随众生愿○使令悦乐布施既亲近已信任师言爱语因其相亲亦可教导利行众生愚蒙不可强度真言行者方便引进同事也。

　　问随众生愿(文)尔者以邪法随众生愿与之义有之可云乎。

　　答依一义者可尔也。

　　难云行愿大悲意令众生入无上菩提见然若为众生与邪法者众生弥沉沦苦海不可出离尔者难思如何。

　　答约真言行者本意者但以真言醍醐妙药可度生然为不堪之人今大悲门前以世出世教与之也尔者纵虽恶法先与之后诱机根可令入菩提心也当段众生愚朦等御释尤此意也但闻分为方便与之故无相违。

　　问又于大悲门○方便引进(文)尔者此一段能化教但以真言上种种教法与之可云乎。

　　答不尔也。

　　难云已能化人真言行者也何所与教法可通显教法门乎然者可悉真言上教法大日经云或声闻乘道或缘觉乘道或大乘道或五通智道或愿生天或生人中及龙夜叉乾闼婆乃至说生摩睺罗伽法(文)此意随种种性欲所说法门三乘五乘法门有之见今真言上通别方便教法随机与之义见如何。

　　答当段御释意乃至身命而不吝惜(文)是尤与显行义分明也随应机故不可限秘密若有显机可与显教法也但大日经文若彼唯密可得意所化机可但密机故今可对显机故相替也若彼文大师引第三住心意者自元对显机说显法门可见故无过。

　　问观一切法无自性(文)相说旨陈总句也可云乎。

　　答不尔。

　　难云虽相说旨陈不同共观诸法无自性尔者今说观一切法无自性二段总句也觉意胜义心一段初表菩提心名观一切法已下释其义此中初总释凡夫执着下别释别释中分相说旨陈二段见尔者如何。

　　答旨陈总句下表又深知一切法无自性云何等尔者今观一切法等局相说总句见但虽无自性义通今先别属相说总句可见也次文段事初表观一切下别释此中初相说后旨陈也此中各有总释别释可得意也仍无过。

　　难云准行愿心释初释初行愿者等略释利益安乐二义所言利益已下二段各别释之见尔者三门一具得意今可通相说旨陈也但下旨陈总表别举旨陈总表欤例如释摩诃衍论总问何故名生乃至名灭。

　　答彼初释生相得名后住相已下别又问以何义故说名为住等释其义。

　　问三毒(文)此三毒同时俱起义有之可云乎。

　　答尔也六十心同时起故也。

　　问二胜义者○(文)尔者今此胜义无自性观门但观法欤又可云人观无自性乎。

　　答人法共观也。

　　难云二胜义者观一切法无自性(文)或又深知一切法无自性(文)大师御释(戒序)诸法皆从缘生无自性(文)仍胜义无自性观但局法见如何。

　　答可通人与法也依之五大院等一往相说旨陈分人空观法空观见随见解释初表凡夫执着或又诸外道(等文)或二乘之人(等文)是等意必不局法也但被表一切法无自性事非人法分别法也是则万法总云法仍总名也意人实依他法故也次大师御释此意也随次下(戒序)是故异生羝羊凡夫○(文)仍无失。

　　难云今表二乘之人是为取所具法也故云外道之法或云勤修本法等或云智慧狭劣又云所习法教是等一具取法也尔者以总表一切法文是为本释故限法见虽举人是正举法能具人也所取者可所具也。

　　问云何无自性(文)依此问所举法何乎。

　　答。

　　问行三毒五欲(文)尔者此行真言行者可厌患乎。

　　答尔也。

　　难云凡真言行者应所化机根与教法令利益是尤通大乘菩萨用心别真言功能也厌行三毒五欲人岂非漏机乎又上安乐段意随众生(等文)违前文段释如何。

　　答所任解释也但今非遮人也舍劣得胜时厌三毒五欲恶心义也若大悲门时此人以方便可引进之也次上御释大悲门前故以方便摄机也此时真言行者行三毒等事不可有之也。

　　问或助以药物(文)尔者以药力助前业延寿命义也可云乎。

　　答助身命义也。

　　难云依前业力感现世果故于身命者可治定何以现世药力可延寿命乎若尔者身命可非异熟法可知以药力助先世业得长寿身事。

　　答任又诸外道等恋其身命御释意以药物助身命见但闻分非相违其故以药力助身命事以药物力引发古业延寿命故推功是药力所为也若又俱舍经部师妙音师以寿命通非异熟法性相立之尔者如何。

　　问仙宫住寿(文)尔者得仙宫住寿事但依药力可云乎。

　　答尔也。

　　难云当段御释意举仙宫住寿二类应观彼等业力(等文)此意依业力见随案性相意以命根为异熟果无彼能感业力者何得长寿乎尔者尤可依过去业力如何。

　　答依药力得长寿事是所任解释也其上案道理人中果报不几一期寿限尪弱也𠰥得仙身不转生可得多岁尔者依先业所感果报是决定故是已后寿命可依药力也但下云业力等事药力是业因云业必非云前业也次以命根定异熟果故𠰥无先世业力者不可延寿命(云云)是实疑难分明也付之经部释延寿行云彼阿罗汉由此自在三摩地力转宿住业所生异熟诸根(文)依此意者以药力实转过去业延寿命欤准彼罗汉延寿行仙人如此欤又俱舍师中以命根非异熟定之欤此意者不依前业事可有之也。

　　难云𠰥以现世药力延寿命者非异熟果段分明也尔以命根为异熟果此总报或置第八识或置第六识不同有之付之经部师妙音师以命根通非异熟一义立之违常性相故难思其上其意何事乎尔者以药力助先业感今生延命可得意也何偏依药力乎。

　　会云任一师所立义者于其道理实难觉悟也罗汉等修延寿法时住无贪行之延寿命见必依过去业所不见也可思之。

　　问沉沦苦海(文)尔者堕苦海业力于上界造之耶。

　　答尔也。

　　难云于上界者作生下地业不可有之其故业必依烦恼已于上界能发烦恼无之何有所发业乎是则性相定也如何。

　　答小乘性相尔也但大乘意不尔于上界能发烦恼可有之故又可得意所发业也随今恶念旋起(文)随一师释于上界作下地业受报必起邪见来生地狱(文)大方大乘意虽伏现行生上界种子犹存之故可有发业烦恼欤唯识论云。

　　问沉沦苦海(文)所言苦海局三恶趣可云乎。

　　答可通六趣也。

　　难云今解释意业力若尽(等文)此意尽业力位未离三界恶念旋起沉沦苦海见尔者指三界外苦海见随以六趣分别善恶时以人天为乐处仍天乐尽所堕苦海局三途见随依恶念堕可见之如何。

　　会云婆娑论释退没处有说生地狱有说生恶趣如是说说不定也欲界处所不定或生恶趣或天或人(文)。

　　问又二乘之人○不可乐(文)尔者今此一段大师引何住心乎。

　　答四五住心也。

　　难云四五住心偏明声闻缘觉当分行相依之所依大日经中说沉人空湛寂理义说初劫分剂不及大乘初门义然当段论文明二乘回心向大旨述渐悟菩萨僧祇行是于大乘行有渐悟顿悟二类中渐悟菩萨也见仍今论文共明大乘中顿渐行见初明渐悟菩萨行次又有众生已下明顿悟菩萨行见尔者大师御引证深意如何。

　　答所偏任御引证解释也但至论文者实如所难但明二乘当分行相时不明回心义趣本涅槃已为究竟(文)仍本意当分也明回心义事是二乘已后回心也回心已后经三祇久远成果释之为弥显当分狭劣意趣故当段所用二乘当分也依之引之也随结释声闻缘觉智慧狭劣亦不可乐(文)若取回心已后者何可但云声闻缘觉乎仍无过。

　　难云文段意趣事实难计虽尔明二乘事是释明二乘回小入大事论释意趣必回心义非本意道理犹以难极欤尔者大师御引证𣵫意不显欤但结释云声闻缘觉智慧狭劣事从本立名也意声闻缘觉回心成大乘菩萨云声闻缘觉必非当分也若又取当分意趣者大师何可引明回心文段乎。

　　会云若如所难者非凡夫外道次阙二乘乎次引当观已下事非正证为显舍劣得胜义引之欤若又论文意(如本)　　　次从本立名会释事今前后无其例也。

　　问明四谛十二因缘观见尔者如次浅深观也可云乎。

　　答尔也。

　　难云四谛观门尽有漏无漏因果立之如十二因缘偏尽有漏因果剩十二因缘犹浅见何浅深次第可云乎随缘觉正断惑时用四谛观见是以佗师释云此但据加行位说若当入圣必作谛观(文)此释意十二因缘所加行位用观相也正以四谛断惑见如何。

　　会云大师依当段文为第四第五二个住心尤可浅深但十二因缘事虽明有漏因果微细分十二释故是深也四谛粗分之故浅也但无无漏因果事还灭十二因缘即无漏因果可得意也次缘觉观四谛断惑事是又通三乘共观之故无相违欤若又大师(十住心论第五)于最后身值佛为说十二因缘而得悟道释之净影师(大乘义章十七)观十二缘而得道者齐称缘觉判之是等意非依十二缘乎尔者一师释不可依用。

　　问明谛缘修行见如次局声闻缘觉修行欤将互通修可云乎。

　　答可通修也。

　　难云处处释文各别举之如何。

　　答智证云但中乘观多遂因缘悟道非是不观无常等四谛若声闻多先观四谛得道非不观因缘(文)吽字义缘觉亦观十二因缘四谛方便(等文)又大乘义章(卷十七)缘觉虽观因缘亦别因缘作四谛观(文)但闻分一往分别也。

　　问四大五阴毕竟磨灭(文)尔者二乘一分得法空可云乎。

　　答不尔。

　　难云今御释意断四大五阴见净影释云小见法空(文)又如六宗中诸法但名宗岂非断法执乎。

　　答当段虽破人执(等文)或破众生执(文)疏谓如是解唯蕴无我(等文)但四大五阴御释析法空欤意为空人我析破法也如大日经疏第三释若又云毕竟磨灭指入无余位欤净影释执取计名中计名为所知障释之欤若又可遮之欤。

　　问但净意识不知其他(文)所言意识悉净之可云乎。

　　答不尔。

　　难云大师御释无七八(文)当段不知其他(文)是等意分明净第六识见就中第六识人执相应识体也二乘断人执何不悉净之乎。

　　答于第六意识相续相相应故实不悉净之也若又法无我未净故人无我亦不清净意者实人执不悉净欤仍无失。

　　问二乘人知七识可云乎。

　　答不尔。

　　问勤修本法(文)所云本法何法乎。

　　答三十七道品也。

　　难云声缘二乘所观法门是十二因缘四谛也随而当段上举之又大师御释以此二种为二乘所观何不指彼乎。

　　答经中云又大师御释云三十七品为道助(文)闻分必非本法欤。

　　问久久成果位(文)所云果位指无余涅槃可云乎。

　　答尔也。

　　难云二乘中一生成果相有之何可云久久乎知今果指佛果也故一生证无余涅槃久久可至佛果故云久久见如何。

　　答二乘当分果位见回心以后果下别释之也但一生机根事小分也仍今约多分也是则经三生六十四生百劫入无余故云久久也。

　　问劫限等满(文)所云劫悉尽涅槃经五果回心法花一念楞伽时分说可云乎。

　　答不尔。

　　难云当段意定入无余劫𢿘见此中何悉不尽之乎。

　　答涅槃说可有之欤如楞伽香象元晓等释揔相说总说八六四二万十千劫时分见次法花一念回心正文不分明欤仍付定说者指八六四二万等时分可见也。

　　问宿信佛故(文)尔者回心直因可云乎。

　　答尔也。

　　难云以佛菩萨加持力为直因回心见过去信佛非直因如何。

　　答以过去信佛为内因以今佛菩萨加持为外缘回心也是以五教章云悉有佛性力为内熏因故如来大悲力外缘不舍故(文)。

　　问声闻缘觉智慧狭劣(文)被简声闻缘觉当分可云乎。

　　答尔也。

　　难云举二乘当分回心已后经三无数劫成佛义举之结成之凡对真言者尤可简回心已后也尔者何除彼乎。

　　答当段意为简二乘当分举回心已后劣事故约本意结声闻等欤若又虽二义相并结一义事常事也仍可通回心已后事还难思若回心已后者可云大乘菩萨何云声缘乎。

　　问八六四二万十千劫劫𢿘回心已后经之可云乎。

　　答不尔。

　　难云香象五教章云入涅槃后起回心修十信行信满心已堪入十住初发心住位已来随根利钝各迳彼劫未必一向在涅槃中迳尔许劫也如直往人既迳一万劫修信满足堪能发心彼独觉人根最利故亦似直往人迳一万劫余四钝根又差别故(文)又净影释云(大乘义章第十七)。

　　答云大师释(十住心论第四)云　香象释云此上七位并是定性二乘要入寂已方乃回心(文)又经文云声闻缘觉八万六万四万二万一万住处名为涅槃(文)又天台妙乐释云复经八万劫毕方发大心(文)宝师释云入于涅槃者入小乘无余过八万劫者显涅槃劫𢿘(文)但净影释异上来说文也次香象释表又有义等故非自义欤。

　　问劫限等满(文)所言劫涅槃经所说八六四二万劫也可云乎。

　　答尔也。

　　难云涅槃所说时分不愚法二乘回心善趣位所经时分也尔者今劫限等满义定性二乘入无余劫数也何举不定性人回心已后劫𢿘可云乎随香象大师等一义八六四二万等时为回心已后所经净影师意尤此意也如何。

　　答涅槃所说劫数入无余劫数也事处处释文分明也如上引之尔者今是可指彼也若不尔者何劫数乎但至香象一义者会释如前论义净影师释事涅槃经文取回心已后所经欤然经文分明入于涅槃是人未来过八万劫便当得成阿耨多罗三藐三菩提(文)违经文相连故彼师释难依用也。

　　难云今劫数可依楞伽说也随大师吽字义决定二乘○(文)此意依楞伽说云沉醉昧酒不觉不醒然举决定不定尤是与当段同也尔者如净影一师释者八六等时分是可回心已后时分凡得意道理时入无余尽三界惑身心都灭依之云无余尔者何此位可存八六等不同乎但经文事准净影释见之强无苦欤假令彼经文意实取回心已后也然文前后得意也随涅槃经意不说不定性人入无余(云云)若彼文定性人入无余义者似彼经阙不定性如何。

　　会云若如所难见之者定性人回心是尤规模也何不明定性人回心乎还难思次大师御释楞伽说自元八六等总说也故约总说以楞伽说意释之欤香象大师并新罗元晓等云总相说也次今劫云无量劫不觉义今云限以劫数故不同也仍无失次身心都灭事宿信佛故义也。

　　难云已虽无量劫也回心时无相违欤例如三乘时分或说无数劫或云多劫然起信论云皆经三阿僧祇劫也。此论义等为得意同事记之也肝要净影八六四二万等为不愚法人回心已后时分以楞伽无量劫不觉为定性入无余时愚法与不愚法是虽有异义指定不定欤得意八六四等时分事勘文集之可有稽古。嘉祥大师等经八万等回心菩萨乘所到位释四十心中十信也。

　　问复经三阿僧祇劫(文)第六佗缘大乘心菩萨悉经三祇可云乎。

　　答尔也。

　　难云众生根性万差修行时分非一也何悉经三祇可云乎是以慈恩释云不经僧祇经十六劫(文)彼宗本论疏上云精进菩萨超众多大劫(文)尔者如何。

　　答对上回心菩萨三无数云复经明知渐悟直往共经三祇事是以大师御释三祇证法身(文)或六度万行三劫习(文)瑜伽论云即经三无数劫方乃圆证(文)彼宗决定无转无𢿘大劫(文)但慈恩释只经地前十六劫入初地意也十六劫者地前一僧祇分十六也不经僧祇者生死无边余心劫数也余心劫者无记心等位所经劫不入僧祇善心相续已上入僧祇也仍利根菩萨不经此余心劫无记心入初地意也次超大劫者超中劫义也善戒经云若有菩萨勤精进者能转无量中劫(文)地持论云若菩萨增上精进能转中劫不能转大劫(文)仍无失。

　　难云彼宗意约依他如幻理何无乱时义耶是以彼宗问此时长远何日成佛(引摄论)答此义处梦谓经年悟乃须㬰顷故时虽无量摄在一刹那(文)此意三祇摄一念见但大劫文指中劫(云云)是又彼本论云或有能转众多中劫或有乃至转多大劫(文)岂非转大劫乎。

　　会云如幻理各别也是已摄一念三无数大劫也次彼宗本论文事引彼释云名上精进或转众多中劫大劫决定无转无数大劫(文)仍无失。

　　问六度万行(文)所云六度万行不同如何。

　　答。

　　问复经三阿僧祇劫(文)所云复言对何法乎。

　　答对上渐悟菩萨三阿僧祇也。

　　难云今解释意于第六住心初述修行轨则对彼云复经三祇意也何文段各别指上可云乎下亦超十地亦言对一段中也。

　　答迂回直往不同共经三祇故对彼事尤其义分明也但文段各别也事不尔又有众生又言对上各别文段也仍无失。

　　问皆悉具足(文)通上复经三阿僧祇与修六度万行二义可云乎。

　　答尔也。

　　难云案具足言是约修行见若指劫数可云皆经何可云具足乎随前后解释皆劫数或云复经或云三无数劫如何。

　　答上举所经修行云皆悉具足何可除时分乎随次下久远而成斯由所习法教致有次第(文)此已举二何皆悉具足义局修行乎皆悉言修行所经二故云皆悉欤修行一种者不可及云皆悉欤但具足事实一往似修行但此菩萨若不经劫𢿘可阙三祇对不经之人经三祇云具足何相违乎。

　　问无不遍修(文)悉遍修行可云乎。

　　答尔也。

　　难云如五相三密是真言行也又性宗已上行体是又不可修行如何。

　　问如前观已(文)指何文乎。

　　答指二乘释段也。

　　难云指上又有众生已下一段文意也意今法相大乘人经三僧祇劫修六度万行故不可乐此人观已解释意也如何。

　　答指二乘释段可有二意一取回心已后释也意回心二乘已是大乘菩萨故相同今菩萨故指彼云观已欤若又可准据释二乘人智慧狭劣故不可乐今大乘观可得意意趣欤但可对上又有众生事必无自性义彼文不显欤。

　　问又有众生○十地菩萨境界(文)今此一段文明胜义无自性可云乎。

　　答尔也。

　　难云如前观己者是则指行愿菩提心意如前行愿心观十方含识犹如己身观已发行愿大悲心可得意也尔者非胜义无自性如何。

　　答如前者非指行愿心也前二乘段欤尔者如前二乘今真言行人可观无自性意也但闻分胜义无自性观中举第六住心不说无自性过有之故无相违。

　　问无余众生界一切众生(文)所云一切众生指能化可云乎。

　　答不尔。

　　难云今解释意无余众生界是所化生界也上行愿段无余有情界(文)彼全同也然者今云一切众生能化心也意利乐无余有情界发金刚萨埵心意也真言行者可信金刚萨埵故经云一切众生所有心坚固菩提名萨埵(文)今论法尔应住普贤大菩提心一切众生本有萨埵(文)如何。

　　会云上云界故约依报欤下取能居人云一切众生故若又上总广举之下为显不漏一人义重举之欤。

　　问从凡入佛位(文)尔者佛位者指真言佛果可云乎。

　　答尔也。

　　难云入佛位者是对显乘行体真言意修佛地三昧道故虽因位约所修行云佛位也必非证位也上云修瑜伽胜上法尤此意也大师一处御释云所修之行也非谓所得之果(文)此意尤依当段释见如何。

　　答指真言顿成旨时从凡入佛位(文)是则不转肉身等释意也下若人求佛慧○(文)第三菩提心释云欲求妙道○(文)或若心决定如教修行○(文)但闻分一往尔也但随机虽入佛地行不证果人可有之虽尔今论意明顿悟故可准知上下文也次大师御问答御释事。

　　问今论约行愿心所超云凡夫二乘约三摩地云十地真言意三种菩提心共可超常途二乘凡夫十地如何如此释之乎。

　　答且约一边显一边欤。

　　问外道二乘(文)分齐如何。

　　答世间三种住心声缘二乘也。

　　问一切法无自性(文)尔者舍劣得胜观限胜义心可云乎。

　　答不尔。

　　难云案三种菩提心不同行愿心是大悲化他胜义心舍劣得胜无自性观也第三菩提心五部秘观三密妙行是也尔者三种菩提心各别也何无自性义可通二种乎。

　　答三种菩提心一往分别也尔者于行愿心大悲决定故过外道二乘如三摩地修瑜伽胜上法从凡入佛位事非十地菩萨境界是等岂非行愿三摩地上舍劣得胜义乎但闻分一往也。

　　问当段举行愿三摩地明无自性义意如何。

　　答显三种菩提心各具三种不离义也。

　　问从凡入佛位(文)明一生顿悟义可云乎。

　　答尔也。

　　难云期佛果人皆从凡次第转升至佛位此至佛果中间经次位教教不同可有之也尔者从凡入佛位解释必不显顿悟经多劫虽成果不从凡入佛位者如何证入乎如何。

　　答今解释不转父母所生血肉身入佛果义也。

　　问从凡入佛位(文)顿渐超三机共具有之可云乎。

　　答尔也。

　　难云今解释意自凡位入佛果义故具经诸位至佛果渐机等难得意尔者约顿超二机见如何。

　　答真言行者自最初安住佛地三昧道作自心即佛观解故三机共可有之也若又虽中间经诸位一生闲至佛果故云从凡入佛位有何相违乎。

　　问𣵫知一切法○(文)所云深言简上相说菩提心词也可云乎。

　　答尔也。

　　难云大师一处御释意必简相说词不见证相说十住心时(以下戒序释文)为欲简择如是诸法教发第三胜义心亦名深般𠰥心(文)至终为知此乘差别发深般𠰥胜义心(文)尔者如何。

　　答如相说约假相观之故浅观也今旨陈菩提心约性观之是则深观也仍为显此起尽至旨陈段置深言见但大师御释深般𠰥妙慧上有相旨二段故约总释之欤然论主今别约旨陈置深言也。

　　问旨陈段无自性义真言行者无自性观也可云乎。

　　答尔也。

　　难云思大师住心御引证以今此文为七八二心了转深转妙皆是因(文)此外真言行者释真言密教法身说(文)尔者如何。

　　答是明真言行者无自性观见随大师(戒序)以深般𠰥观无自性故自然离一切恶修一切善饶益自佗众生即是三聚妙戒具足无缺住秘密三摩地亦复如是住此乘者以此戒检知自身心教化他众即是秘密三摩耶佛戒也(文)但大师御引证浅略一边亘常途故也。

　　问论文当知一切法空○心源空寂(文)大师证何住心乎。

　　答证第七住心也。

　　难云案论文意上引诸法无相为虚空相文了释成当知等尤大师诸法无相等经文证第八住心其义同也何况不见身心○真实之智文全同仪轨不见于身心住寂灭平等究竟真实智文然彼仪轨次下指彼位云汝之所证处是一道清净等尔者尤符顺第八住心今何大师证第七乎。

　　答任大师御引证也随已悟法本无生句同经觉自心本不生文也但至难者上引诸法无相等经文了结名胜义菩提心当知已下各别文故无相违若又虽转释上为第七住心事无相违例如转释佛庄严藏次至仪轨文者实是第八住心也但以彼为第七住心义可有之次当段御释一道清净心住于如实际义门事自元此道理通第七第八然今证第七见无相违欤。此事可有沙汰只今依无稽古不委记之也。

　　问今以旨陈(文)旨陈得名如何。

　　答旨陈本旨义也。

　　难云(云云)。

　　问迷途之法(文)所云途指法性正道可云乎。

　　答尔也。

　　难云迷途所生枝末烦恼也然者二字共可属烦恼也随大师十住心论(第一)来途无始归舍几日(文)又下对治迷津(文)是等意一具也如何。

　　答凡无明烦恼迷正道故起见不对正道者何有迷义乎是以释摩诃衍论云(第四)一切无明若克其本无自体相依止本觉而得成立譬如迷道路人依道路迷若离道路无迷乱事(文)本论众生亦尔依觉故迷若离觉性则无不觉(文)但下御释是当段一具津约正法可得意也大师释寂灭之津故次来途等御释对归舍来途共为妄流转欤当段事异欤。

　　问从𡚶想生○轮回六趣(文)何不举业乎。

　　答举烦恼兼业也。

　　问烦恼自𡚶想生可云乎。

　　答尔也。

　　难云实教意谈真如缘起何从𡚶想生可云乎。

　　答今准法相欤𠰥又随上下二转有力无力不同也下转缘起时𡚶法有力故约为面释之欤。

　　问𠰥觉悟已(文)何今自细粗次第断惑乎。

　　答必非约断时次第也。

　　难云对上流转明还灭相何不约断时次第乎。

　　答觉悟位总离烦恼义释之时以根本尽故枝末皆无意释之仍断时正从粗至细可断之也。

　　问能生云止除所生云法灭其不同有之乎。

　　答必不尔也。

　　问诸法门(文)此中有法身说法真言密教可云乎。

　　答然也。

　　难云上释从真起用彼真者自性身用者报应二身也尔此二身对机说法释诸法门见何此中有真言密教乎。

　　答体用相望有重重故若于法身上得意体用者无相违若又自宗意四种法身具陈斯道故无过。

　　问应病与药(文)尔者自宗有对机说法义可云乎。

　　答尔也(此事如常)。

　　问如大毗卢遮那经(等文)尔者通相说旨陈二段引证可云乎。

　　答不尔。

　　难云上释相说旨陈二段了引经文结作是观已名胜义菩提心何局旨陈乎其上相说段无引证可知今经文通二段证事尔者如何。

　　答因旨陈释引今经随经文意说无自性义尤可限旨陈也相说约人假相说之故无自性义相替也但相说段无引证事其义粗显故欤𠰥又引证有无必不可成由欤次作是观已等结释总结上二段欤仍无失。

　　问旨陈段有第八住心可云乎。

　　答尔也。

　　难云见大师引证面以论文属当无之见如何。

　　答以诸法无相等文可得意也别不引论文事直引大日经文故不引欤。

　　难云今此经文证第八住心故可有第八住心(云云)释义引证可一具然经文说之者论文可有之𠰥论释无之者所引经文不可有之。

　　答(云云)。

　　问万德斯具妙用无穷(文)大师证何住心乎。

　　答第九住心也。

　　难云心源空寂义已亘七八二心今二句何限第九乎随论意谈佛果万德义述适化无方义依之大师以性德圆满本智具足论文证之如何。

　　答深意叵测但心源空寂义同三论一心寂静言亡虑绝妙理也万德斯具妙用无穷尤花严圆融无㝵具德故证第九欤但三论性德其义相异欤大师指第七(宝钥下卷)万德始显一心稍现(文)指修得义欤。

　　难云𠰥约修得义者第六住心可有此义仍性德边证第七事释论文分明也随大师又以清净本觉引第九住心其上于同性德内分不同者其不同如何又当段万德等二句异第七住心㨾也如何。

　　问𡚶心𠰥起(文)局八迷戏论可云乎。

　　答不尔也。

　　难云对心源空寂三论独空毕竟理云𡚶心等可知局八迷事尔者如何。

　　答今论文明真言行者观相故不可限八迷但引第七事遮情一边亘故也。

　　问万德斯具○(文)证何住心乎。

　　答第九住心也。

　　难云万德斯具等义是显秘密庄严本具见如何。

　　答约实可尔今以一分同方为第九欤。

　　问发心毕竟二无别(文)文意如何。

　　答如文。

　　难云发心初心毕竟究竟也何无二乎。

　　答虽初心究极异大悲心同也𠰥又叹发心功能也。

　　问初心菩萨发心何同果地大悲乎经中说我慈悲未满足(文)尔者如何。

　　答分同义欤释论一分智用与如来等(文)此意也。

　　菩提心论问题卷下(终)

　　旹宽文六岁次丙午仲春吉旦剞劂氏中野氏小左卫门尉㓨

　　(虚白子云农操觚焉)
