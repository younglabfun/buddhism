国家图书馆善本佛典第 64 册 No. 9031 僧家礼仪文


　　僧家礼仪文

　　名旌书䂓

　　大宗师

　　[估-口+(田/寸)]佛心印扶宗𡬾教一国诸山名现大德宗师某堂大师之龛(有谥号则亦书之)。

　　念佛人

　　念佛三昧心口相应丛林大德某堂大师之龛。

　　坐禅人

　　参详活句脱洒神僧山中硕德某大师之柩。

　　判事人

　　揔领僧风不违䂓绳名现判事某大师之柩。

　　学道人

　　奉佛遗嘱禅教𠔥讲一国诸山名现山人某大师之柩。

　　平常人

　　剃染栖云从师学道清风𫀃子某人之柩。

　　䘮礼奠祭节次

　　凡人临灭之后先打钟三下设使者饭剃头洗浴事一如茶毗文。

　　次身体入龛安置后祭物排设次影子则左边挂之设坛置香火灯烛次名旌则右边立次朝夕祭则影子坛前奉献后龛前亦以奠祭(平人无影子则作位牌可了)。

　　　　　身体发引时行立䂓

　　先立威仪龙旗一翼扇一双凤扇一双虚盖一双圆扇一双毛鞭一拂子一双次立𩔊佛辇次引路幡次立挽词几双次立昆布次名旌次立香亭子次〃行立次葬司主僧领诸人分列𤫊龛左右后𩵋山打钟三下茶毗法师振铃云(某人𤫊驾)。

　万挆青山围𣑽刹　一竿红日照十方
　愿承三宝加持力　高驭云车向莲邦

　　　　　次▆导引声唱十二佛号

　　南无西方极乐世界大慈大悲阿弥陁佛惟愿金台宝座乘空而来接引此身往生净土(众和)　归命阿弥陁佛。

　　南无西方极乐世界大慈大悲阿弥陁佛惟愿便随佛号脱此界身信受奉行往生乐国(众和)　归命阿弥陁佛。

　　南无西方极乐世界大慈大悲阿弥陁佛惟愿观音势至引导而行随上善人游历佛国(众和)　归命阿弥陁佛。

　　南无西方极乐世界大慈大悲阿弥陁佛惟愿经行宝地游戏园林大悟三空不闻八苦(众和)　归命阿弥陁佛。

　　南无西方极乐世界大慈大悲阿弥陁佛惟愿阿惟越智是不退心彼证无生达无生忍(众和)　归命阿弥陁佛。

　　南无西方极乐世界大慈大悲阿弥陁佛惟愿金沙莹水宝𡬾浮空悟四揔持得六波罗密(众和)　归命阿弥陁佛。

　　南无西方极乐世界大慈大悲阿弥陁佛惟愿遇无量寿得无量光自在优游光相齐䓁(众和)　归命阿弥陁佛。

　　南无西方极乐世界大慈大悲阿弥陁佛惟愿亲近智者同上善人得遇如来便闻授记(众和)　归命阿弥陁佛。

　　南无西方极乐世界大慈大悲阿弥陁佛惟愿得不动智成自在身五分香燃六度圆满(众和)　归命阿弥陁佛。

　　南无西方极乐世界大慈大悲阿弥陁佛惟愿还同诸佛大化人天以清净身演净妙法(众和)　归命阿弥陁佛。

　　南无西方极乐世界大慈大悲观世音菩萨摩诃萨。

　　南无西方极乐世界大慈大悲大势至菩萨摩诃萨惟愿观音势至大愿𣴑行指授花台令生净土(众和)　归命阿弥陁佛。

　　次茶毗法师唱举龛篇次举龛先立次茶毗法师择方而立次无常偈法师说无常偈次立五方法师各执方幡次立𩵋山诸人䓁次三动钹周回道场三匝后龛则𨓍中止(大刹则解脱门外𨓍中止小刹则月台中止且举龛至重但香亭子及名旌举之三回亦可)。

　　次𩵋山又动钹唱三宝云。

　普礼十方常住佛　普礼十方常住法
　普礼十方常住僧

　　(唱三宝时斋者执名旌各一拜下直又诸庵大师入寂下来时本寺正门外下直可)。

　　次𩵋山唱西方大教主南无阿弥陁佛连声念佛发行又发行时龛桥木上一人挺立以大声唱南无阿弥陁佛则担桥众人一时唱和徐〃而行次路祭则设遮白帏帐排坛〃上挂影子其影子前设奠祭龛则后马木上安置又影子坛前读祭文云。

　　维岁次(某)年(某)月(某)朔越(某)日弟子(某)谨以茶果之奠敢昭告于
(某)堂大师之𤫊呜呼灵变如昨奄及某日音容洞隔何迨追慕身为浮萍住止东西生不做三平死不效神赞𠈟天扣地而益自茫〃𦕬？将薄奠用欣真𤫊伏惟尚飨(路祭蜼多皆仿此䂓)。

　　祭毕后又诸人举龛发行到阇维所设遮日帐后愿佛则作高坛挂之影子则下一层作坛挂之又立名旌其两坛前香火灯烛茶果胡饼䓁物排上坛弥陁请白劝供如常后影子坛前山中诸大师着净衣同诵普贤菩萨行愿品身体𥁞烧之后诸人同时下直可也。

　　龛则愿佛坛相去处作坛安置坛前䘮人䓁屈伏泣泪哀〃哭无委曲可〃次举龛上𧂐台时威仪先立次立引路王幡次立五方法师各执方幡次立无常偈法师次立茶毗法师次立䘮者执名旌后举龛徐徐而行上台则茶毗法师择方而立五方法师各守其方而立无常偈法师阇维前立次茶毗法师又振铃云新圆寂(某人[雨/(並-(前-刖))]驾)无上大涅般圆明常寂照劫火烧海底风鼓山上击真常寂灭乐涅般相如是一切有为法如梦幻泡影如露亦如电应作如是观若以色见我以音声求我是人行邪道不能见如来。

　一念普观无量劫　无去无来亦无住
　如是了知三世事　超诸方便成十力

　　　　　茶毗法师振铃请返魂着语(某人𤫊驾)

　真明本体妙难测　金铎𢾗声开觉路
　月堕秋潭桂影寒　[ㄠ/(幻-ㄠ)]𨈬𣱵脱坐𤫊坛

　　次立圆扇一双次立引路王幡次立名旌还到影子(亦曰位牌)坛前安置后唱安座真言奉茶又法师振铃云(某𤫊)。

　　　　　茶偈

　赵州茶药亲拜献　𦕬？表冲情一片诚
　觉醉昏迷三界梦　翻身直到法王城

　　次法师及䘮人䓁执圆扇名旌䓁物还进阇维所诸威仪及名旌挽词䓁𥁞立于𧂐上后茶毗法师唱举火篇次唱下火篇下火时五方法师一时振铃唱五方佛请次无常偈法师说无常偈次茶毗法师唱奉送篇。

　　　　　切以殁故比丘(某人𤫊驾)

　既随缘而顺寂　乃依法而茶毗

　焚百年弘道之身　入一路涅般之门

　　　　　𠈟凭尊众资㫑觉𤫊(次十念次表白)

　　上来称扬圣号资荐往生惟愿慧镜分明真风散彩菩提园里开敷觉意之花法性海中荡涤尘心之垢茶倾三奠香𤑔一炉用荐云程和南圣众。

　　次大众同声念佛以待𥁞烧后各散五方幡则还入火中烧之大众归寺中时愿佛辇先立次立引路王幡次立香亭子影子徐〃而行入于寺中愿佛则卓子挂之影子则佛前参礼后影殿挂之次香花灯烛糊鉼䓁物一一献供毕引路王幡则烧之(此上愿佛及影子二辇侍奉出于阇维豦还入寺中往来事则大宗师如此可奚且平常人则凡事不具但以位牌入香亭子往来亦可)。

　　五方佛请书䂓

　　南无东方满月世界药师尊佛惟愿大慈接引新圆寂(某[雨/(並-(前-刖))])青琉璃世界中(众和)南无阿弥陁佛(书之青幡)。

　　南无南方欢喜世界宝胜如来佛惟愿大慈接引新圆寂(某灵)赤琉璃世界中(众和)南无阿弥陁佛(书之赤幡)。

　　南无西方极乐世界阿弥陁佛惟愿大慈接引新圆寂(某[雨/(並-(前-刖))])白琉璃世界中(众和)南无阿弥陁佛(书之白幡)。

　　南无北方无忧世界不动尊佛惟愿大慈接引新圆寂(某[雨/(並-(前-刖))])黑琉璃世界中(众和)南无阿弥陁佛(书之黑幡)。

　　南无中方华藏世界毗卢遮那佛惟愿大慈接引新圆寂(某[雨/(並-(前-刖))])黄琉璃世界中(众和)南无阿弥陁佛(书黄幡)。

　　无常戒偈(造长幡写之)

　　夫无常戒者入涅槃之要门越苦海之慈航是故一切诸佛因此戒故而入涅槃一切众生因此戒故而度苦海(某[雨/(並-(前-刖))])汝今日迥脱根尘𤫊识独露受佛无上净戒何幸如也(某[雨/(並-(前-刖))])劫火洞燃大千俱坏须弥巨海磨灭无余何况此身生老病死忧悲苦恼能与远违(某[雨/(並-(前-刖))])发毛𤓰齿皮肉筋骨髓脑垢色皆归于地唾㖒脓血津液沫淡精气大小便利皆归于水暖气归火动静归风四大各离今日亡身当在何处(某[雨/(並-(前-刖))])四大虚假非可爱惜汝从无始以来至于今日无明缘行行缘识识缘名色名色缘六入六入缘触触缘受受缘爱爱缘取取缘有有缘生生缘老死忧悲苦恼无明灭则行灭行灭则识灭识灭则名色灭名色灭则六入灭六入灭则触灭触灭则受灭受[滅-(一/火)+(烈-列+大)]则爱灭爱灭则取灭取灭则有灭有灭则生灭生灭则老死忧悲苦恼灭诸法从本来常自寂灭相佛子行道已来世得作佛诸行无常是生灭法生灭灭已寂灭为乐归依佛陁戒归依达摩戒归依僧伽戒南无过去宝胜如来应供正遍知名行足善逝世间解无上士调御丈夫天人师佛世尊(某[雨/(並-(前-刖))])脱却五阴壳漏子𤫊识独露受佛无常戒岂不快哉岂不快哉天堂佛刹随念往生快活快活。

　西来祖意最堂堂　自净其心性本乡
　妙体湛然无处所　山河大地现真光

　　消身处置水咒法

　　五方地以小咒贮水每方置之。

　　碎骨法

　　真言大藏十函楼阁记云人死尸体杂木严之处烧之三日后不洗常布作囊八尺至烧骨所以木箸拾骨入囊向东柳枝翁同斫取作钵入二钵其木末作磨子真油三升白炭三斗真抹三匙草席一立䓁准备上高峰顶盘石上香汤水以木箸𢩾骨洗白炭上烧之时往生偈然后木箸𢩾骨入杨钵磨子碎抹真油三升泻骨灰以茅似乃草席上涂之轴席石上立烧之时大众着大衣诵行愿品至可散骨亦得。

　　颂云。

　法身遍满百亿界　普放金色照人天
　应物现形潭底月　体圆正座宝莲台

　　次(某人灵驾)祝愿时䘮者大众前各三拜然后烧席灰吹散真末三匙以水交合轮泥粉骨作丸如大豆施清渊里大𩵋后以此㓛德(某灵)直至西方还到人生便得出家作大法王身也若如此法碎骨则不劳斋忏水陆亦得。

　　举物诫

　　(新灵遗在财物举示众人前𥁞卖荐灵是僧家之风也书举物法为丛林轨式可矣然且卖荐事都在斋者之用心[(乏-之+虫)*隹]有书之书之无益故今不书之弟子之行为师岂[彳*(土/(之-、))]然哉勿为众人之笑具千万幸甚)。

　　法师立方法春三(神右行法师左行)夏三(神前行法师后行)秋三(神左行法师右行)冬三(神后行法师前行)

　　僧䘮服啚&nbsp;&nbsp;受学师(随䘮)&nbsp;受弟子(随䘮)&nbsp;同法门(随䘮)&nbsp;&nbsp;&nbsp;僧伯叔(大㓛)&nbsp;羯摩师(周年)&nbsp;俗兄弟(大㓛)&nbsp;义伯叔(小㓛)&nbsp;&nbsp;祖父母(周年)&nbsp;父母(三年)&nbsp;戒师(三年)&nbsp;爱业师(周年)&nbsp;亲弟子(周年)&nbsp;亲法孙(大㓛)&nbsp;&nbsp;俗伯叔(大㓛)&nbsp;教授师(周年)&nbsp;僧兄弟(大㓛)&nbsp;义兄弟(随䘮)&nbsp;&nbsp;&nbsp;&nbsp;&nbsp;僧俗侄(大㓛)&nbsp;俗姊妹(大㓛)&nbsp;&nbsp;三年者(二十五月)周年者(十三月)大㓛者(九月)小㓛者(五月)

　　送[(蕵-食+匕)/大]时禁断䂓

　　愚按古圣所作家礼义文䘮者某人以某僧迁化之哀告之于住持住持即时㝎日回文于本寺及诸庵则佥住尊宿各持金刚经行愿品及茶果胡饼几咒无遗下来迁化豦奉侍身体到阇维所奠祭诵经好送云云矣当此叔世诸山大小寺刹不审家礼之法[(蕵-食+匕)/大]事置之意外非[彳*(土/(之-、))]无僧风之礼至于侵责䘮者受斫木价啖䘮者饭饮䘮者酒终日恣饮醉杯狂妄永无扶助致祭之礼深思僧行恧然觌面人有生必有死生死谁无依此见之何谓释子之风也实为俗子之妄行也伏愿诸山大小寺刹佥僧尊宿勿以受斫木价食䘮者饭饮䘮者酒而当自𥝠食亦持茶果胡饼几咒及金刚经致礼于新灵之前面是丛林释子之风也千万想之百甭思之痛悦无垠如是出家无诫饮酒死入太山之狱损法辱身㝎无疑也好自捋身地狱之痛难可具书今故诲约宜崇典䂓幸幸。

　　虚白子纂要

　　康熙九年庚戌仲春梁山鹫栖山通度寺刊

　　山中大德真熙　寺内　义严　　师印书

　　时住持　普𤦺　典座海暹　　刻字

　　通政大夫　一应　直岁敬悦　冲绚

　　通政大夫　法弘　书记智暹　卞海龙

　　通政大夫　印行　首僧坦宗　淳净

　　通政大夫　惠明　三刚守轩　信青

　　通政大夫　玄一　持殿衍清　守彦

　　　雪心　觉林　性日　熙玉　信云

　　　[又*隻]玉　海净　印鉴　信休　神日

　　茶毗作法文

　　削发云

　　新圆寂(某灵)生从何豦来死向何豦去生也一片浮云起死也一片浮云灭浮云自体本无实生死去来亦如然独有一物常独露湛然不随于生死(某灵)还会得湛然底一物么镬汤风摇天地坏寥又长在白云中今兹削发断𥁞无明十使烦恼何由复起一片白云撗谷口几多归鸟𥁞迷巢。

　　沐浴(云)

　　若人欲识佛境界当正其意如虚空远离妄想及诸趣令心所向皆无碍(某灵)还当正其意如虚空么其或未然更𦗟注脚此正觉之性上至诸佛下至六凡一集当集一一具足尘又上通物又上现不待修成了了明明(拈柱杖云)还见么(打下云)还闻么既了了见既㦄㦄阐毕竟是介什么佛面犹如净满月亦如千日放光明今兹沐浴幻妄尘垢获得金刚不坏之身清净法身无内外去来生死一真常。

　　洗手(云)

　　来无所来如朗月之影现千江去无所去似澄空而形分诸[剁-几+ㄆ]四大各离如梦幻六尘心识本来空欲识佛祖回光豦日溚西山月出东今兹洗手取理分明十方佛法皎然掌内满目青山无寸树悬崖撒手丈夫儿。

　　洗足(云)

　　生时的的不随生死去堂堂不随死生死去来无干涉正体堂堂在目前今兹洗足满行圆成一举一步超登法云但能一念归无念高步毗卢顶上行。

　　着裙

　　四大成时这一点灵明不随成四大坏时这一点灵明不随坏生死成坏䓁空花冤亲宿业今何在今既不在觅无踪但然无碍若虚空(灵驾)[剁-几+ㄆ][剁-几+ㄆ]尘尘皆妙体头头物物总家翁今兹着裙净护根门惭愧庄严超证菩提若得因言达根本六尘元我一灵光。

　　着衣(云)

　　来时是何物去时是何物来时去时本无一物(灵驾)欲识明明真住䖏青天白云万里通今兹着衣掩庇形秽如来柔忍是我元常我师得见然灯佛多劫曾为忍辱仙。

　　着冠(云)

　　见闻如幻翳三界若空花闻复翳根除尘消觉圆净净极光通达寂照含虚空却来观世间犹如梦中事今兹着冠㝡上顶门首楞严三昧千圣共由因地法行心不退终登䓁妙也无疑。

　　正坐(云)

　　灵光独曜迥脱根尘体露真常不拘文字真性无染本自圆成但𩀌妄缘即如如佛今兹正坐是为法空诸佛菩萨以为窟宅妙菩提㘴胜庄严诸佛坐已成正觉汝今正坐亦如是自他一时成佛道。

　　施食(云)

　我此一片香　生从一片心　愿此香烟下
　熏发本真明

　　切以生死交谢寒暑迭迁其来也电击长空其去也波澄大海(某灵)生缘已𥁞大命俄迁了诸行之无常乃寂灭而为乐恭依大众肃诣前进诵诸圣之弘名荐清魂于净土仰凭大众念。

　　次十念(云)。

　我此一钵饭　不下香积馔　愿此一味
　熏　禅悦饱齁又

　　次诵心经尊胜亦得

　　表白

　　黄梅山下亲传佛祖之传心临济门下永作人天之眼目不㤀本誓速还娑婆𠕂明大事普利群生庄严普智念(十方三世)。

　　入龛(云)

　　大众且道古佛也伊么去今佛也伊么去(某灵)也伊么去何物不敢坏是谁长坚固诸人还知么(灵驾)与三世诸佛一时成道共十类群生同日涅槃其𢦙未然有眼石人齐下泪无言童子暗嗟嘘。

　　起龛(云)

　　妙觉现前禅悦为食南北东西随䖏快活虽然如是敢问大众(灵驾)涅槃路头在什么豦豦豦绿杨堪系马家家门外通长安。

　　举火(云)

　　此一炬火非三毒之火是如来一灯三昧之火其光赫又洞照三际其㷔煌又洞彻十方得其光也䓁诸佛于一朝失其光也顺生死之万劫(灵驾)回光返照顿悟无生𩀌苦热恼得双林乐。

　　下火(云)

　　三缘和合暂时成有四大[文*隹]散忽得还空几年游于幻海今朝脱壳庆快如蓬大众且道(灵驾)向什么豦去木马倒骑[番*(匕/匕)]一转大红㷔里放寒风。

　　次(大众同诵行愿品𥁞烧后各散可)

　　唱衣(云)

　　因此香烟降莚席证明唱衣见闻知法身本来恒清净断除烦恼证菩提浮云散而影不留残烛𥁞而光自灭今兹估唱用表无常仰凭大众念(卜念云[┐/一])上来唱衣念诵㓛德奉为(灵驾)迥脱根尘超出三界蓦[踏-日+田]千圣之路游戏一乘之场海天明月初生豦岩岫啼猿正歇时。

　　拾骨(云)

　　取不得舍不淂正当伊么时如何委悉(咄)剔起[尸@目]毛火里看分明一句黄金骨。

　　起骨(云)

　　一点灵明了无所碍一掷[番*(匕/匕)]身多少自在无相无空无不空即是如来真实相。

　　碎骨(云)

　　若人透得上头开始觉山河大地宽不落人间分别界何拘绿水与青山这介白骨坏也未坏也坏则犹如碧空未坏则青天白云𤫊识独露有在不在还识这介么不𩀌当豦常湛然觅则知君不可见。

　　散骨五方亦得

　　东方

　　身从无相中受生犹如幻出诸形相幻人心识本来无罪福皆空无所位(入灵)百骸俱溃散敀火敀风一物镇长灵盖大盖地(入灵)会么如今欲识一物者郁又青山𠋣寥廓。

　　南方

　　起诸善法本是幻造诸𢙣业亦是幻身如聚沫心如风幻出无根无实性(入灵)头骨风飘南北走不知何豦见真人生前错死后错世又生又又重错若能一念了无生错错元来终不错。

　　西方

　　假借四大以为身心本无生因境有前境若无心亦无罪福如幻起亦灭(入灵)死了烧了散了向什么豦去无影树下啸月吟风无缝塔前安身立命。

　　北方

　　见身无实是佛身了心如幻是佛心了淂身心本性空斯人与佛何殊别(入灵)白骨烧散𥁞个中谁是主唯有一虚空明月与清风。

　　向中

　　佛不见身知是佛若实有知别无佛智者能知罪性空[坦-一+工]然不怖于生死(入灵)灰飞火野骨郎何安蓦地一声始到牢开(咄)一点灵明非内外五台空锁白云闲。

　　次(真言开启作法如常)

　　盖闻一弥陀与悲度生之𢎪愿如响应声四大圣招魂引路之大慈同月印水归依若切感应奚迟是以朝鲜国某豦住䘮者(某)伏为新圆寂(某师)某灵驾承斯荐席登彼乐邦之愿择㝎阇维之日谨备香茶之礼奉献　极乐教主阿弥陀佛五宝世界诸佛诸大菩萨勋勤作法仰祈妙援者。

　　右伏以芥缘[(乏-之+虫)*隹]似万里天云一点菱鉴即同千江水月孤轮暂辞于红藕花中略降于白云坛上不违曩誓俯鉴丹诚谨运一心先陈三请。

　　一心奉请紫金严相辉华百亿[剁-几+ㄆ]中白玉明毫旋转五峰山上光流豦[(之-、)/、]无不摄生影化重又有缘皆度若有三心克备十念㓛成接向九莲令辞五浊大悲大愿大圣大慈我䓁道师阿弥陀佛怜愍有情降临道场。

　　一心奉请五宝世界自在无碍东方满月世界药师尊佛南方欢喜世界宝胜如来佛西方极乐世界阿弥陀佛北方无忧世界不动尊佛中方华藏世界毗卢遮那佛惟愿慈悲怜愍有情降临道场证明㓛德。

　　众和香花请(次献座劝供如常)

　　夫僧家▆者▆家之大业[(蕵-食+匕)/大]▆之要机古有茶毗之攵句旌德无绪今传家礼之法句然添圣绵圣有虚▆堂大▆传灯松月之▆人游历群径因为新▆茶毗之法在▆法攵句故未刊之家礼之䂓罕▆群典句因为遍刻以解摩众之仪以释争骨之斗非招新圆寂之大仪亦使迷群生之▆落泽事在舍此句佳话▆往者顺理而可巨大经大法存焉后昆新学推矣法运重兴慧炬𠕂发义▆落存平壤后人性蕰宿▆心修▆法睌参清虚之四▆▆裔因为四溟之三世法孙绵〃系〃续脉可于恣游径攵兼通义理意▆先师之迹[仁-二+忝]刊茶毗之攵𥨸诏若非应▆之士▆然通义发▆之人曷克普利有日诏余曰一只之轮尚不寸行折足之骏▆▆千里添刊流布于意何乎余陈▆▆▆见似为叉手即议以▆至劝岂意刊后▆然之事愿请如我之才拒望坚固请之甚勤忘▆攵▆只记年月尔后。

　　康熙九年上章阉茂仲▆弥倱▆门冲徇谨㧞兼书
