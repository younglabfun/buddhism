国家图书馆善本佛典第 53 册 No. 8952 为二太子中元盂兰荐福文


　　伏惟二太子间生帝子应现凡间玉𦰧联于白王金枝经于千载明珠藏于巨海白玉隐于昆山▆燕颔之奇姿表虎头之上相而以[百/(冗-几+政)]龙之子不与人同降习武经骋能弓剑然则射虎汭▆莫明不下于先君破敌摧[(凵@又)/几]威猛直超于往世偶以无端狂[冗-几+祋]侵𢱊封疆忽生一片之雄心袭逐相逢而血战不啚虎旗经展龙剑欲飞地失孤虚神灵𡶤背未审魂飞何界识散郊垧唯福事而有依即资凭而不昧故于中元令节秋首良晨▆盂兰之道场开超生之论席者即我　府主太保为二太子廌福之恳也伏惟太保宏䂓廓落　乞闻欲动高山
仰惟法师词条郁雾　仰惟法师义峰万仞　仰惟法师金刚般若法喻　金刚喻法小分不▆　金刚法喻约略如是。

　　未审目连既证六通为是假说为是真言且目连证六通之果既云是真频见经说经言一人出家(胜造八万四千七宝塔)六通名目如何六者何义神通者何言既目连神用难思六通第一戒行精妍慈母罪若理有出离之方解脱之便慈母青提夫人为复永沉苦海既言三宝妙力巍峨神㓛浩渺者(名目如何)三者何义宝者何言三宝有几种三种名目如何　(何名一体三宝何名别相三宝何名住持三宝)　仰惟法师词过吐凤夕死无辛(真身故无漏罗汉故得宝名)。

　六通大神力(自合▆▆亲)　六通大圆满　闻母堕𢙣道(入定自合见何假问于佛无身亦合救)　六通能变现(变苦合安乐)

　和尚才高悦众情(乞闻夕死无𨐌)　累年讲畅君侯听　今朝鸦得凤凰伴
　法师从来极偏照　念见惠诠年几老　何郎今日大开㤙　氶望紫衣身上到
　盂兰盆经极有严　何郎立地偏㤙念　王义城来佛语经　此时大赦不抄欠
