国家图书馆善本佛典第 42 册 No. 8905 选择传弘决疑钞


　　选择传弘决疑钞卷第一(并序)

　　沙门良忠述

　　夫宗圆通者。称佛之行废遗方域者往生之义乖。雄猛世尊乘时利见。马鸣木士契道宣闻。尚设西方。寄诸群品。况时属浇季。人稀知机。领会之宾。千无一二。至如未阶椚象。各陈乳色言无心有何关真空。古先梵皇怜斯倒惑。导以净土之一门。济以念佛之一行。方今正杂俱生𠔃选劝正行。助正兼行兮。适尚称名。盖是法藏比丘于一子地。五劫尽思。十念萠因之故也加之。三辈虽异专念弥陁。一念虽微。普得大利。法灭雾晴。而得度既实佛光云卷而照益不空。三心具备。无行不获。专修相续毕命为期。依之潮音偏赞蹉[跳-兆+色]暮华色特秀浓艳时。佛使庆喜弘名号。人持大善信觉辞。十方如来贻金言于六字。[孑*爪]独教主。付玉章于三明。真宗之幽远。不可得而称者欤。昔善导大师降生晨且。高耀皓月。誔敷玄风。咨覆篑于道绰决绝维于圣僧。祛愆蕴义织经纬而缀文。改古作今。纠器朴而斫垩寔知觉王劝化之缃帙。迷徒诱引之遗范也。然智证入唐之时。圣教将来之际。超彼辽海渺漫之浪。传此净机纯熟之州以降。时运未臻经三百岁。爰源空上人。诞应和国。志学攀登睿峰。二九隐居黑谷。自尔𣱵离名利便赴菩提。于戏五千三百之[巾*(厂@火)]弘也。卷舒积年。南三北七之著闻也。钻仰累日。智行稍䦨数感灵相。清风朗月何比天机虽诵三藏。以和尚为师宗。虽谙一代。以西方为归趣。终以自制之念佛集授之于弁阿上人。上人敬承如水传器。深相器异。誓以传灯。始则游玉泉。而修三观之舟楫。后则诣吉水。而作九品之栋梁。弟子霟禀先师面会之芳谈。𨿽守上人口决之素意。乘戒不急。心行难调。最后断种之叹。造次颠沛未休。谈话之次。宾客劝云。若不染翰。巨纳心府。且示一隅。早叩三端。此公特授精灵。归心正法。家虽继脂兵车之迹。身犹访舣法船之路。因而有请焉。予羊心易迷。鸠眼难变。庸才之身。深惭此请。非文非义。是拙是愚。然而聿顺来命。[愍-民+牙]以书之。号曰选择传弘决疑钞。传者传先师也。弘者。弘于遗弟也。决疑者。假立宾主。粗解疑𨴊。钞者。抽于集文。题之笔点。是故。揔言传弘决疑钞也。庶几百世万代。克赴易行。别火界矣。[戶@由]西刹焉。

　　时也建长六年仲秋上旬。始添露点。渐作草篇云尔。

　　选择本愿念佛集事

　　问。此之题额。其意如何。[前-刖+合]。传云。于斯题中。且有三义。遂成一意。一者念佛。二者本愿念佛。三者选择本愿念佛也。初言念佛者万行随一念佛是当诸师所立之念佛之义未分别正杂助正故。次言。本愿念佛者。于万行中。分别正杂。于正行中。细判助正。其正业者。称名念佛。顺弥陁本愿故。々止杂行专行念佛。是当今家所立念佛之义。后言选择本愿念佛者。于本愿义之上更加选择一义是祖师上人。依大阿弥陁经。而始立此义也。所谓其本愿者。自二百一十亿诸佛愿行之中所选择之本愿也。终成一意者。然今此集中。非备存三义。々々相成。唯为一义念佛非直念佛。则是本愿念佛。本愿念佛亦非直本愿念佛。则是选择本愿念佛也。凡念佛者。或观或称。或揔或别。俱是念佛。恐此[冰-水+監]故。言本愿念佛耳。私谓大师本愿。祖师选择。辞异义同(云云)。问。本愿念佛者出在经文。诸师岂不知本愿之义耶。[前-刖+合]。本愿之文。虽出经说。而见别故。解义非一。谓诸师。就念佛诸行中。不分明判愿非愿差。故所立念佛。万行随一也。绰感二师。念佛胜。故别立一行。余行劣。故揔判万行。今家独验本愿诚文。选以念佛立正定业。如是诸师种种异解。岂非见别有立不立。如二教论云。诸经论中往々有斯义虽然文随执见隐。义遂机根现而已。譬如天鬼见别人鸟明闇(已上)。问。文中备有八种选择。题下选择可通八义。然今何存本愿一义耶。[前-刖+合]。作者所传。何强致疑。既云选择本愿。何通余义耶但至难者。余七种义。本愿为源。举本摄末耳。

　　南无阿弥陁佛往生之业念佛为先事

　　问。始置此字。有何要耶。[前-刖+合]。传云。是显题下念佛。及以文中所劝念佛。俱是口称。此乃简异观念表知口称令易见也。问。题后文前置此字。有其例耶。[前-刖+合]。鸾师赞阿弥陁佛偈。如今亦云南无阿弥陁佛。萨遮尼捷子经文首亦云归命大毗卢遮[邱-丘+(丹-、+一)]。正法念经亦云归命一切诸佛菩萨。其例非一。问。念佛为先者。对何后耶。[前-刖+合]。言为先者。非文前后。往生行中念佛最要故云为先。如彼往生要集中。云念佛为本。故广本云念佛为本。

　　第一圣道净土二门篇事

　　问。此集一部有十六篇。各有生起乎。[前-刖+合]。可有生起。且第一门。是此宗教相也。而诸宗中。先知能诠教相门户。然后修行所诠出离要路。是故判教半满浅深源起自大圣之金言谓三照五味之喻。两字八藏之说是也。逮至灭后分别弥盛。[(留-田)-刀+ㄗ]度小乘二十部大乘性相且千也。晨旦南三北七。义成百家。日本八宗九宗。振古传来。皆判教旨为先。今亦如是。初第一篇是判教之大纲后十五篇即是起行之网目也。十五篇中。初之一篇。观经疏之文也。次四篇者。无量寿经文。次六篇中。除四修外。自余五段是观经文。后四篇弥陁经文也。此等次第。虽是大任经文前后。而亦一一篇目非无生起谓置第二篇者。若知教相次可知行相。故次二门。明二行也。若知正业。可知其由。故明本愿。若知本愿。可知众机通行故明三辈。若知其机。可知其利。故明利益。若知行利。可知行时。故明止住百岁也。若知遐代益可知摄取益。故明光明不舍。若知佛三缘。可知行者三心。故明三心。若知安心。可知作业。故明四修。若知修行。可知感果。故明化赞。若知化赞。可知释迦所赞。故明其赞叹。若知佛赞。可知付属流通。故明其付属。定散两门中。特付属佛名。佛名。则是多善根。故次彼付属。明此多善。若知多善。可知证诚不虚。故明其证。若知诸佛证诚可知。诸佛护念。故明其护念义若知护念。可知殷勤付属。故明其付属也问。篇目次第。只任经文前后。此外何恣存其生起。[前-刖+合]。虽依文次。而有其由。故第二篇立二行。第九篇立四修。生起分明。自余诸篇。岂无生起。或复大依引文前后。非是一一可有生起。问。礼赞中。明三心五念四修。以为专修之安心起行作业。又法事赞云。三心五念毕命为期。正助四修。刹[邱-丘+(丹-、+一)]无间(已上)。而今何除五念。唯引三心四修。[前-刖+合]。第二篇明五种正行。此与五念。𨿽开合异。而行相同故。让彼文不重引欤。问。后十五篇皆导师所释。何唯第一段。独依道绰义也。[前-刖+合]。圣道净土之名目。分明在于安乐集。故就明文而引之也。导师所释。𨿽有义分而无名目。故不引之。问。此集奥云。道绰不发三昧故不依之。然今何引用之[前-刖+合]。道绰者。善导之师。何言一向不用之乎。若有少分师资相违。且用导师。何全非之。问。二门得名。其义如何。[前-刖+合]。传云。从凡至圣名为圣道。从秽至净称曰净土。俱名门者。出入义也。谓出火宅入涅槃故也。问。圣净二门。人师义立。难易二道是正论文也。故鸾大师。就于二道。以判教相。况如斯立教。约化道始终。而所决判也。是故集云。大圣三车招慰。且羊鹿之运㩲息未达。佛诃邪执障无上菩提。纵后回向。仍名迂回。若[彳*至]攀大车亦是一途(私云。此举一代所说难行道也)。只恐现居退位。险径遥长。自德未立。难可升进(私云。此明易行教兴之由也)。次借难易二道之喻。在五浊世求不退。是譬难行道。以信佛因缘。往生净土。入大乘正定聚。是譬易行道也。既是一代始终。佛教大道。故以此文可属篇目。况复今所引二门者。彼集立十二大门中。第三大门有四番中。第三亦有五番中。第五文段也。难易二道彼第三门一番所判法文也。若尔。圣道净土二门。重々未科。何舍本取未为一宗教相耶。鸾师亦同存此旨。师资一同。何以不为一宗教相。[前-刖+合]。传云。难易二道。亦为一宗教相。是以下文同引彼文。但所以二门为篇目者。圣道净土名言。亲体义相犹显故也。私谓。圣道净土之名。诸宗共许不可拒诤。难易二行之言。渐教𨿽许蝢教难定。故以共许名言为今篇目。难易二道本论文幽。谓彼易行。但言不退不云往生。故诸人师或属往生。或属利益。其义至下当辨。问二门同显佛性。何舍一门。取一门也。[前-刖+合]。取舍者用否意也。所以用此之时。取此舍彼。用彼之时。取彼舍此。今任集意。对末法机。舍圣道门。取净土门也故集下云。愿生净土。随寿长短一形。即至位阶不退。与此修道一万劫齐功。诸佛子等。何不思量。不舍难求易也(已上)。

　　问曰一切众生皆有佛性等事

　　文中有二。一明二门出离。二其圣道下。望末法机。斥圣道劝净土。初中有二。先问。次[前-刖+合]。[前-刖+合]中亦二。一初至火宅。正[前-刖+合]初问二何者下。判二门难易。以行圣道劝净土(矣)。问。此问意云何。[前-刖+合]。一切众生。内有佛性外遇诸佛。内外因缘。彼此和合应当作佛。何至于今夂在生死。故致此问也。皆有佛性者。涅槃经云。一切众生。悉有佛性。如来常住。无有变易。又云。凡有心者。皆当作佛(已上)。应值多佛者众生设具佛性。若不值佛者。不可显此理。而众生无始流转三道。诸佛无始示现八相。设𨿽人身佛教希有。何不值佛闻法也。若值佛闻法者。云何不显本有佛性。夂々流转三界六道。大悲满足之如来。难化能化之诸佛。继踵唱觉。吾等障重。未预开化。难问之意深惭愧耳。轮回生死者。别指分段生死。文云轮回。亦云火宅故言火宅者。如法华云三界无安。犹如火宅。众苦充满。甚可怖畏。[前-刖+合]曰依大乘圣教等者。问。此[前-刖+合]意者。为许一切众生中。有不值佛者。若云许者。生死无始。轮回已夂。而于其中。谁无见佛闻法之缘若不许者。众生无数。种类非一。何妨亦有不值佛者。文云不得二种胜法。既云不得。测知应许不值佛者。[前-刖+合]。案此[前-刖+合]意。即许应值多佛之问不反诘故。理极成故谓生死无始故。设众生𨿽多。一一皆有猒苦之心。佛性内薰。佛出外多。故知众生皆应值佛。但于值佛。有结缘众。有当机众。今无当机现益之者。以为不得。揔而论之。一切众生皆应值佛。故妙乐云。众生无始恒居三道。于中谁无一毫种类(已上)。又大师云。即自思念。我身无际已来。共他同时发愿。断恶行菩萨道。他尽不惜身命。行道进位。因圆果熟。证圣者。逾于大地微尘。然我等凡夫。乃至今日。虚然流浪。烦𢙉恶障。转转增多。福慧微微。若对重昏之临明镜也。忽思忖斯事。不胜心惊悲叹者哉(已上)。我等昔日发心修行。乍具恒沙宿善妙因。愚惜身命。虚受辛苦。得脱无期。只由惜身命(矣)。问。何置能别之言。云依大乘也。[前-刖+合]。传云。立二门者。偏大乘意也。小乘不明净土故。今为立二门别云大乘也。有云。小乘不论佛性。今既显佛性之二门故。别云大乘也。问。良由已下十二字文点如何。[前-刖+合]。传云。自死字如次至排不由可读也。排。拂也。有云。自法字如次至得不由可读也。排。开也。读异意一也。其圣道一种等者。正望末法。行圣道劝净土中有三。一斥。二劝。三寄无圣道现证。以劝净土。初中二。一者道理。二文证。道理中有二由。一行时。去圣遥远是也。谓释迦去世。经一千五百余岁。大小圣人。皆从灭没。谁人示津是故难证。二斥机。理深解微是也。谓人法二空。其理甚深。见浊增机。其解微劣。何辄得悟。是故难证。如十地灯论云。难证有四种。一解微难证。非闻慧境界故。二难见难证。非思慧境界故。三离念难证非世间修慧境界故。四非心地难证。非报生善得修道智境界故。此乃示现三界心心数法。分别世间修道智。非境界故。是谁境界。实智境界。何非余境。以出世间无漏法。非世间有漏智境界故(略抄)。其圣道门。今时难证者。㨿此等义也。凡佛法修行。必量时机。若违时机。即失法利。故安乐集引正法念经云。行者一心求道时。常当观察时方便。若不得时无方便。是名为失。不名利何者。如[攢-兟+(天*天)]湿木以求火。々不可得。非时故。若折干薪以觅水。水不可得。无智故(已上)。一由去大圣遥远者问。去圣遥远。二门是同。如何偏为圣道难证之由也。[前-刖+合]。圣道难行故。末法弥难证。净土易行故。末法犹易往也。是故。灭后遥远之旨。二门虽同。而依时分难证之义。其失专在圣道一门也。问。上世未必贤。末代未必愚。至如夫获白玉于青山。得玄珠于赤水。成王岂可不胜于文武也。遂使隋朝智者破梁光宅。唐代遍觉斥陈真谛。乃至其例不可外求。摄论渡汉土已来百有余年。人皆依别时意文。废西方行后善导怀感出世。撰疏制论。破之会之。念佛兴行于今强盛也。何依时分强论堪不。[前-刖+合]。于如来灭后。有正像末三时。谓有教行证名正法。有教行无证。名像法。有教无行证。名末法。々々之中无证明(矣)。约三时是大分明义。若约大机其证非无。而今就多分机。宜简末世时也。但世之理乱。人之贤愚。𨿽暂兴行。终是凌迟。况出世之理。无漏之道。日日衰减。触目皆是也。二由理深解微者问。圣道理深者。即以净土为属浅近。若尔。念佛。则是终穷之极谈。他力之妙术也。是佛法中最胜。何为浅近。[前-刖+合]。证理之道。二空为先。若依此义。圣道甚深。若㨿济凡秘术净土为深。谓佛愿难思。济凡异他。何言浅近。传云。此有一往再往之二义。言一往者。念佛浅行。而普摄[一/力]机。故劝念佛。言再往者。念佛深行。故普化一切五逆谤法。乘佛愿故皆得往生。化其极恶唯佛境界。故玄义云。佛密意弘深。教门难晓。三贤十圣。弗测所[闚-夫+矢](已上)。故知此法果分极理例如般若二空之理以为第四藏。揔持之灭重罪。以为第五藏也。二文证中。我末法时中亿亿众生等者。问。起行修道未有一人得者之义。何不亘净土耶。又彼经无此文。如何。[前-刖+合]。此取意文。谓月藏分第九云于我灭度。后五百年中诸比丘众。犹于我法。解脱坚固。后五百年于我之正法。禅定三昧。得住坚固。后五百年。于我法中。读诵多闻。得住坚固后五百年。于我法中。多造塔寺。得住坚固。后五百年。于我法中。斗诤言议。白法隐没。损减坚固(已上)。五五百中。戒定慧学。在于前三。然证圣道。不出三学。末法无证。其义明焉。净土出离。既通法灭百岁之时。何云未有一人得者。故次引净土经。证当今利益也。又日藏分第六(护持品云)。何者名为末法世时。谓读诵人无。不依于波罗提木又。道中行若不坐禅。则不能得于三摩提。乃至。不得第四之果。乃至。不得寂灭三昧。是则名为末法世时(已上)。当今末法等者。指经云我末法。即释当今末法。若约此意。可属上文。又为显净土门化末法机。即释当今末法。若约此意。可属下文。斯乃释尊。遥鉴未来。而记圣道之难证。道绰曲考时代。而劝净土之易往也。正属文者。释上经文。问。法华云。于末法中欲说是经等。唯识义引善见论云。末法之中有怀子法师。国王闻斯法师言证圣果。又引律云。末法之中有佛弟子。尔时国王。遇一比丘。发心受戒证圣果。比丘亦证圣果(已上)。准此等说。末法中有圣道利益。岂非与今相违乎。[前-刖+合]。今约多分更所不遮末法之中。少分亦有圣道利益也。当今末法者。于佛灭后明正像末。即有多说。一云。正法五百年。像法一千年。依月藏分等。二云。正法千年。像法五百年。依悲华经三云。正像各千年。末法一万年。如大悲经(群疑论三引之)。四云。正像各五百年。如大乘三聚忏悔经等。具如玄记。今以此三时。配此土时代。即有七说。且出两说。一法上师等依周异记云。佛当周第五主穆王满五十一年壬申入灭。若依此说。从彼壬申。至道绰入灭。唐大宗贞观十九年乙巳凡历一千五百九十四年。然绰公时年八十四迁化计入末法十一年绰公诞生。二[栗-木+且]长房依鲁春秋云。佛当周第二十主匡王班四年壬子入灭若依此说。从彼壬子。至贞观十九年。凡历一千一百九十三年。若依此说。道绰在世。犹在像法也。是故。天竺圣教中。依月藏经等云正法五百年。晨且书藉中。依周异记云壬申入灭说。道绰在世当末法也。二劝净土中。初唯有等者。标净土易入次是故下。直引文证所以略理证者。教证之中兼有其道理。本愿化恶人故谓今时众生。三学无分。无圣道证。净土不尔。𨿽无三学。乘佛力。故犹得出离。如迦才云。若自知有定慧分者。即于此方修道求无上道。若自知无定慧分者。则须修净土门。就净土中求无上菩提(已上)。大经云者。正虽引第十八本愿。而兼观经下品生意。两经十念。同本愿故。斯乃约造恶机显念佛力用也。三又复下。寄无现证劝净土中二初明圣道出离当时无人。次是以下。正明对造恶机。苦励往生也。初文中若㨿大乘等者。圣道门中有大小乘。其中大乘以证真如实相妙理。而为所期。然其理甚深。措心犹难。况证悟易真如实相第一义空者。众生净心也。即上所言之佛性异名也。大乘止观云。此心。即是自性清净心。又名真如。亦名佛性。复名法身。又称如来藏。亦号法界。复名法性(已上)。若论小乘修入见谛等者。小乘出离者。经三道四果。出三界六道也。言三道者。见道(前三向)。修道(前三果后三向)。无学道(第四果)。言四果者。须陁洹果(断见惑离恶趣)。斯陁含果(断欲六品思。一来生欲界)。阿[邱-丘+(丹-、+一)]含果(尽欲下三品思不还生欲界)。阿罗汉果(断上界七十二品思。生证有余。死入无余)。而今文。三道中略无学道。四果中略前二果。故云乃至也。言[邱-丘+(丹-、+一)]含断五下者。阿[邱-丘+(丹-、+一)]含果断益欲界之惑。故名断五下。五下分结者。一身见。二戒禁取见。三疑。四欲贪。五嗔恚也。俱舍二十一云。何缘此五名顺下分(问也)。此五顺益下分界故谓唯欲界得下分名。斯五于彼能为顺益。由后二种不能超欲界。设有能超。由前三还下。如守狱率防罗人故([前-刖+合]也)。言罗汉除五上者。阿罗汉果断上界惑。此名除五上。五上分结者。一色贪。二无色贪。三掉举。四慢。五无明也。又论云如是五种。若未断时。能令有情不超上界。顺益上界故。名顺上分结(已上)。无间道俗未有其分者。大小乘证。亲见今时。若道若俗。无其人也。纵有人天等者。问。人天果报。非是出要。今何举之置大小圣道之后释其难得之相也。[前-刖+合]。人天果报。𨿽非出要。而举有漏善果犹难。况显无漏胜道不易也。五戒十善者浮囊易破。六欲四州。果报难受。当来之报。非恶者何。何故毁戒。五浊极增。起恶恒现。譬如雨脚。造罪猛利。譬如暴风以是因缘。故毁破戒品也。又曾未措心者解不堪大乘。未有其分者解不堪小乘。持得甚希者解不堪人天。若论已下。解今机当体。次是以下。正劝往生中。纵使一形造恶等者。问。既是一形造罪凡夫如何专精但能系意常能念佛也。[前-刖+合]。凡夫之人。由贪嗔以造罪。由净心而念佛。念佛造罪𨿽互间杂。而由意乐随犯随忏。佛愿力。故罪障自灭。终感佛[這-言+((留-田)-刀+ㄗ)]也。问。秽土人天。犹以善生。净土妙处造恶何生。依之韦提夫人。恐有余𠎝障不得往生。善导大师。制舍诸恶我亦如是。设虽念佛。数起罪恶。何得往生。[前-刖+合]。上品下生。犹许其人善心数退恶法数起。况于中下六品人耶。但至止恶道理者。二门同存此旨然圣道门。除其惑障。显实理。故其障难晴。随教教谈。或送三生六十劫之时节。若积四生百劫之行业。然今教意。本自起恶造罪凡夫。𨿽存诸恶莫作之理。而数忘数退。深可惭愧。就如是机。弥凭他力本愿。就如是机。弥信自身罪恶。常能念佛。期临终暮。即现其人前誓愿不虚。必坐华台也。问。今文同上所引。纵令一生造恶之文。然彼文既云临命终时十念相续此约临终。今文即云常能念佛。常言所显。定是平生。前后相违其义何会。[前-刖+合]。彼文即引第十八愿。若尔。彼文不必局临终十念。乃至言中。上尽一形无阙。平生念佛同𠬧。释家探愿意约平生之行者释常能念佛也。问。谁知今家释。回心已后。宣常能念佛。回心已前。云一形造恶。[前-刖+合]。凡夫之习。善恶二心。交杂不定。前念作恶。后念念佛。前念念佛。后念作恶。而付道理。恐恶励善。薰习熟利。成往业时。恶业渐渐微薄。念佛渐渐增长。一虚一实之道理。终灭恶业。生净土也。但若起于罪无过之思。纵𨿽念佛。不可往生是邪见故。々祖师云。十恶五逆尚信得往生。不犯小罪恶人犹生。况善人哉(云云)。

　　私云𥨱计等事

　　私料蕳中。大分为二。一初至疑端。分别诸教立宗不同。二诸宗立教下。正释净土宗二门教相初中有二。一引余宗教相。二今此下。标今宗教相。一引余宗教相中。有相宗立三时教者。以法相宗名有相宗。谈空识非无故。三时教者。解深密经中。胜义生菩萨领解释迦说法。明于三时。一有教(亦名人空法有教。此摄诸部小乘教)。二空教(亦名人法皆空教。此摄诸部般若教)。三中道教(亦名非有非空教。此摄深密[莁-┴+十]严法[莁-┴+十]等之经也)。无相宗立二藏教者。以三论宗名无相宗。谈胜义皆空故。二藏在文。即大小二乘异名也。又嘉祥立三法轮。一根本法论([莁-┴+十]严)。二枝末法轮(阿舍等)。三摄末归本法轮(法[莁-┴+十])。华严宗立五教者。一小乘教。谓诸部小乘经论。二大乘始教。谓深密等经。瑜伽等论。三大乘终教。谓般若经等。起信宝性论等。四大乘顿教。谓大乘经中顿悟法门。五大乘圆教。此中有二。一别教。二同教。山王院诸家教相集云。东大寺律师云。别教摄华严本会。同教摄华严末会并法华也(已上)。先师明王院云。华严法华。各明二教。但华严多明别教。少明同教。法华多说同教。少说别教(云云)。法华宗立四教五味者。四教化法。五味化仪也。所谓藏通等。是所说法门浅深也。乳味等是说四教之五时仪式也。言五味者。一华严如乳味([竺-二+(庴-日+(人*人))]别圆二)。二阿含如酪味(但三藏)。三方等如生苏味(对藏通别圆)四般若如熟苏味(带通别圆)。五法华如醍醐味(纯圆)。又涅槃如醍醐味(具说四教)。真言宗立二教者。诸家教相集云。慈觉大师。依龙猛释论。立二种教。一显示教揔摄一切显教法门。二秘密教。揔摄一切秘密教法。又演义抄立显密二教。彼书者大兴善寺源清阿阇梨面授。善无畏三藏造。彼阿阇梨慈觉大师师也(已上)。二摽今宗教相中。初摽二门。次问[前-刖+合]宗名。问中八宗等者。本朝所弘限八九宗。是故。今弘净土宗时。愚者致此难。故举而会之。震旦诸宗。不限八九。南三北七。判教非一。所谓虎丘山笈法师立三教。一顿教([莁-┴+十]严)。二渐教。此亦有三。一者有相教(十二年前明三藏见有得道)。二无相教(十二年后至法[莁-┴+十]明见空得道)。三双林常住教(明众生佛性阐提作佛)。三不定教(胜鬘金光明楞伽鸯堀经)。宗爱法师立三教。一顿教([莁-┴+十]严)。二渐教(四时)。三不定教(如前)。渐教四时者。一有相教(阿含十二年前明见有得道也)。二无相教(十二年后方等般若)。三同归教(法华)。四常住教(𣵀槃)。定林柔次二师。及道场观法师立三教。一顿教([莁-┴+十]严)。二渐教(五时)。三不定教(胜[髟-(彰-章)+曼]经等)。渐教五时者。一有相教(如前)。二无相教(如前)。三[序-予+(保/衣)]贬抑扬教(净名思益等诸方等)。四同归教(如前)。五常住教(如前)。已前三师。是南三义也。又南北通用三教。一顿教([莁-┴+十]严)。二渐教有二(一有相教。十二年半字教。二无相教。般若乃至常住)。三不定教(胜鬘金光明等)。北地师立五时。一人天教(提谓经等)。二无相教(净名般若合立)。三四五(同南方)菩提流支三藏立二教。一半字教(十二年前是小乘教)。二满字教(十二年后是大乘教)。又约教理根证同异。判一代佛教也。佛陁三藏学士光统立四宗。一因缘宗(毗昙六因四缘)。二假名宗(成实三假)。三诳相宗(大品大论不真宗通教)。四常住宗(𣵀槃[莁-┴+十]严等常住佛性本有湛然真实宗通宗)。护身法师开五宗。前四宗如上。五法界宗([莁-┴+十]严)。耆阇法师开六宗。前四宗如上。五真宗(法[莁-┴+十]万善同归)。六圆宗(大集经染净俱融性海圆普)。北地师明二种大乘教一有相大乘([莁-┴+十]严璎珞大品等)。二无相大乘(楞伽思益等)。北地师。非四宗。五宗。六宗二教半满等教。而立一音教也(天台玄十意)。又诸家教相同异集中。摽二十五家之教相。二正明二门教相中二。一初至诸论是也弁二门相(此释本文一谓圣道二谓往生净土文也)。二凡此集下。偏劝净土(此释本文其圣道已下也)。初中亦二。一明圣道二明净土。圣道中二。一辨大小乘。二凡此下。辨大意初文中一者大乘二者小乘者。问。々。则言皆有佛性。[前-刖+合]。则申依大乘圣教。故知二门。唯局大乘。何立小乘也。[前-刖+合]。今案集意。此土入圣揔名圣道。他力往生。则名净土。何圣道中。不摄小乘。况圣道名。岂隔小乘。故下文云若论小乘。但皆有佛性者。佛教之中。虽有小乘法终归大乘是故无违。依大乘者。为立二门。偏言大乘。非嫌小乘。谓大乘胜。故明净土。小乘劣故不明净土。今此集意唯存显大及以权大者。彼集中非判显密权实旨。只是㨿真言天台意弁安乐集说也所谓真言谈显教三劫成佛。密教即身成佛。故菩提心论云唯真言法中即身成佛。是故说三摩地法。于诸教中阙而不书(已上)。即身成佛义云。诸教同云三劫成佛。唯真言法中即身成佛(已上)。天台。判三权历劫修行。一实速疾顿证。故彼宗云历劫之说。在别通藏。即成之谈元出圆经(已上)。真言显属长。天台权属长。其义明矣。此乃祖师本两宗学者故。以吾家教相。判释彼集所说耳。问。何以得知。彼圣道门。唯存显大权大。不存密大实大。凡立二门。摄一代时。何除密实。不属圣道乎。又彼若除者。何故下言准之应存。而追摄入哉。[前-刖+合]。集意唯存显大权大等者。凡案道理。显密权实。𨿽同此土得道之教。而显权许难证之义。实大密大。不可许之。故举不拒难证之显权教。以为难证本也。所以知者。今所引经既是显。经知存显权实教亦附小乘权教。𨿽说正像末法。而不可云末法无证。然月藏经。说正像末。以明末法无证。故知此集唯存显大权大。况下文判难易二道。引十住论。彼论明难行道而言夂乃可得。此集意。以长远之教。属圣道门弥以显著也。次准之等者。非私准望述集意也谓此集意。对净土门。以圣道门判难证。故实密纵虽速疾之教。犹是此土得道断惑证理之道故。定可存实密亦是难证也。唯存显大权大等者。非谓彼集不摄实密。且以不拒难证之语历劫之教。为难证本。先举之也。准知显权。彼集意。亦应存实密今时难证。故以拒难证语实密。而言准之应存。斯乃难证之义。显权偏强。故先举之。实密𨿽是非历劫教同圣道门。故次举之。只是教之长短异故。各别举之。全非私摄但唯存者。难证之义显权强故。相从强边且置唯言也问。实大密大。俱谈顿极。同明顿证。即身成佛之教宁属今时难证之门[前-刖+合]。教谈速疾机有堪不。当机速证。结缘经劫。而今时机三学绝心。十恶盛身。辄证理者无有是处。至如褁珠送尘劫。忘父迷贫里者。盖是机失。非关教难。今难证义亦复如是。言迂回者。即有二义。一者从小入大。名为迂回。如常所明。二者历劫之义不必从小入大之义望于疾成直道。以送劫义。皆名迂回。如无量义经说。不知菩提大直道故行于险𨒬多留难故(乃至)于诸众生大利益故。行大直道无留难故(已上)。问。真言教法隋时未有。道绰所立圣道门中。何摄唐代真言乎。[前-刖+合]。弘教人师。验法浅深分别教相纵𨿽未译。何不摄旨。如隋天台立藏通等四教。而收众典故。后代所译大日顶王。维蠲广修决方等部。慈觉智证。判一大圆教。今亦如是。二门指归。该括大[巾*(厂@火)]。何缘不笼密教旨祖师得理。以属圣道于义何失。准上思之者准上以真言等八家摄大乘圣道。今举小乘三宗摄小乘圣道故广本云准大思之。问凡律宗者。广本通大小戒律。智首南山等立之。彼等师。皆大乘学者也故立圆教。盛谈大乘极理。何属小乘。故诸家教相云律宗恐以大小二部戒本。并诸律法门。而为所依耳(已上)。何属小乘。[前-刖+合]。四分十诵。为律宗本故从其本属小。不[遫-束+(既-旡)]梵网等大戒。亦通于律宗也。二弁大意中修四乘道得四乘果者若依。三论法相者立三乘教。佛与菩萨。合为菩萨因果别故三车宗故。若依真言天台华严。立四乘故。佛及菩萨名有因果。谓权因果。名为菩萨。若实因果俱名为佛。如天台云。三教佛果。属菩萨界。圆教菩萨。即属佛界。祖师本天台故处々释多顺彼宗也(已上粎本文一谓圣道讫)。二次往生下明净土中二。一明正依经二明傍依经直弁往生故。名为正依。因明往生故。名为傍依。〃〃经论中明往生者。华严经云。又放光明。名见佛。彼光觉悟命终者。念佛三昧必见佛。命终之后生佛前(云云)。又云。愿我临欲命终时等。法华云。若有女人。闻是经典。如说修行。于此命终。即往安乐世界阿弥陁佛所。生莲华中宝座之上随求陁罗尼经云净土因行不退转。决定往生上上品。生生值遇卢遮[邱-丘+(丹-、+一)]佛。世世授受不忘念。尊胜陁罗尼经云。每日二十一返诵之。往生阿弥陁佛国。起信论云。若人专念西方极乐世界阿弥陁佛。所修善根回向愿求生彼世界。即得往生(已上)。宝性论云。依此诸功德。愿于命终时。得见弥陁佛无边功德身。我及余信者。既见彼佛已。愿得离垢眼。证无上菩提。十住毗婆娑论文如下所引。摄论云。众宝界如觉德业。我说句义所生善。因此愿悉见弥陁。内得净眼成正觉(已上释本文二谓往生净土讫)。二凡此集下偏劝净土中四。一摽本文意。二此宗下引例。三净土宗下。正劝归净土门。四问曰下。因明宗相承。二引例中。难易二道者。论第四阿惟越致相品云。菩萨有二种。一惟越致二阿惟越致。々々々々相者。等心于众生。不嫉他利养。乃至失身命。不说法师过。信乐深妙法。不贪于恭敬。具足此五法。是阿惟越致。乃至广说。具足此五法者。如上所说。于阿耨菩提。不退转懈废是名阿惟越致。与此相违名惟越致。斯有二种。或败坏者。或渐渐转进。败坏者。若无有志[乾-乞+(夸-大+(((嘹-口)-小)-日))]好乐下劣法甚著名利养。其心不端直。吝护于他家。不信乐空法。但贵所言说。是名败坏相。志[乾-乞+(夸-大+(((嘹-口)-小)-日))]者。若有人能修集善法。除灭恶法。于此事中有力。名为志[乾-乞+(夸-大+(((嘹-口)-小)-日))]。𨿽复身若天王。光如日月。若不能修集善法除灭恶法者。名为无志[乾-乞+(夸-大+(((嘹-口)-小)-日))]也。𨿽复身色丑陋。形如饿鬼。能修善除恶。乃名有志[乾-乞+(夸-大+(((嘹-口)-小)-日))]耳。下劣法者。除佛乘已下余乘。比于佛乘。小劣不如。故名为下。其余恶事。亦名为下。二乘所得。于佛为下耳。但出世间入无余涅槃。故不名为恶。是故。若人远离佛乘。信乐二乘。是为乐下法。复次下名恶事。所谓五欲。又断常等六十二见。外道论义。一切世间。增长生死。是为下劣法。甚著名利者。于布施财利供养称赞事中。深心系念。善为方便不得清净法味故。贪乐此事。心不端直者。其性謟曲。喜行欺诳。吝护于他家者。是人随所入家。见有余人得利养恭敬赞叹。即生嫉妒。忧愁不悦。心不清净。计我深故。贪着利养。生嫉妒心。嫌恨檀越不信乐空法者。诸佛三种说空法门。所谓三解脱门。于此空法。不信不乐。不以为贵。心不通达故。但贵所言说者。但乐言辞。不能如说修行。但有口说不能信乐诸法。得其趣味。是名败坏相。渐渐转进者。渐渐精进。后得阿惟越致。今可解说。菩萨不得我。亦不得众生。不分别说法亦不得菩提。不以相见佛。以此五功德。得名大菩萨成阿惟越致。乃至广说(巴上略抄)。上来诸文。十信惟越致菩萨有退者。名败坏。具足不得我等五法。则入初住不退转位。下易行品名难行道。故易行品初问起曰。是阿惟越致菩萨。初事如先说。至阿惟越致地者。行诸难行。夂乃可得。或堕声闻辟支佛地。若尔者是大衰患。如助道法中说。若堕声闻地及辟支佛地。是名菩萨死。则失一切利。若堕于地狱。不生如是畏。若堕二乘地。则为大怖畏堕于地狱中。毕竟得至佛。若堕二乘地。毕竟遮佛道。是故。若诸佛所说。有易行疾得至阿惟越致地方便者。愿为说之[前-刖+合]曰。如汝所说。是儜弱怯劣。无有大心。非是大人志[乾-乞+(夸-大+(((嘹-口)-小)-日))]之言也。何以故。若人发愿。欲求阿耨菩提。未得阿惟越致。于此中间不惜身命。昼夜精进。如救头燃。如助道中说菩萨未得至阿惟越致地。应常勤精进犹如救头燃。荷负于重担。为求菩提故。常应勤精进。不生懈怠心。行大乘者。佛如是说发愿求佛道重于举三千大千世界。汝言阿惟越致地。是法甚难。夂乃可得。若有易行道。疾得至阿惟越致地者。是。乃怯弱下劣之言。非是大人志[乾-乞+(夸-大+(((嘹-口)-小)-日))]之说。汝若必欲闻此方便。今当说之。佛法有无量门。如世间之道。有难有易。陆道步行则苦。水道乘船则乐。菩萨道亦如是。或有勤行精进或有以信方便易行疾至阿惟越致者(已上略抄)。此下偏释易行相中。先举善德等十方十佛云。如是诸世尊。今现在十方。若人疾欲至不退转地者。应以恭敬心执持称名号。若菩萨欲于此身得至阿惟越致地。成阿耨菩提者。应当念是十方诸佛。称其名号。次下问曰。但闻是十方十佛名号。执持在心。便得不退阿耨菩提。为更有余佛余菩萨名。得至阿惟越致耶。[前-刖+合]曰。阿弥陁等佛。及诸大菩萨。称名一心念。亦得不退转。更有阿弥陁佛等诸佛。亦应恭敬礼拜称其名号。今当具说(已上)。此下举世自在王佛等一百余佛云。是诸佛世尊。现在十方清净世界。皆称名忆念阿弥陁佛本愿如是。若人念我称名。自归即入。必定得阿耨菩提。次以三十一行偈。广赞弥陁德。次列毗婆尸等七佛。次举德胜等十一佛。次揔举三世诸佛。次举善意等一百四十余菩萨名号为易行道。问。彼论中举善德等一百三十三佛。及善意等一百四十余菩萨名号。以称其名皆属易行道。人师何限弥陁。以为易行耶。[前-刖+合]彼弥陁章委于余段。是故鸾师。舍揔从别。偏[(立/小)*尤]弥陁。判易行也。诸教所赞多在弥陁故深重誓愿摄众生故々。天台道绰等。同约弥陁明易行相。问。彼论易行。唯云不退。不云往生。如何。[前-刖+合]。解易行品相。揔有三义。一云。准要集意。彼论易行。皆是此土得于不退。故念佛利益下。问往生业中。念佛为最胜。于余业中。亦为最胜耶。而[前-刖+合]初言余行法中。此亦㝡胜。下引观佛经六譬及十住论二道。云阿弥陁等佛。及诸大菩萨。称名一心念亦得不退转(已上)。明易行者。悉于斯土直证不退固。弥陁章云。若人种善根。疑即华不开等。又云。若人命终时。得生彼国者。即具无量德。是故我归命(已上)。此约往生。又云。阿弥陀佛本愿如是。若人念我称名。自归即入。必定得阿耨菩提(已上)。此指第十八愿。则应往生。依之鸾师天台迦才等师。引弥陁章。以证往生。若尔何属此土不退。[前-刖+合]。于弥陀章。正明此土不退。兼明彼土不退有两意故诸人师等。或约此土。或约往生。各㨿一义。互不相违。问。以信方便。唯称佛名。如何直得至不退位。[前-刖+合]。诸佛愿行。利益难思。何称念力。不得必定。例如凡夫以佛愿。故入于报土。十住论第三释愿品云。一切去来今佛。威神力功德智慧。无量深法。等无差别。但随诸佛本愿因缘。或有寿命无量。或有见者即得必定闻名者亦得必定。女人见者。即成男子身。若闻名者。亦转女身。或有闻名者即得往生。或有无量光朋。众生遇者。离诸障盖。或以光明。即入必定。或以光明灭一切苦𢙉(已上)。准此故知。以本愿故。称名之人。直得不退(已上)。二云。余佛章。是此土不退。弥陁章。即净土不退。所以知者。鸾绰等师。只引一章。判往生义故。若存此义。阿弥陁佛本愿如是者。指第十八愿。论言念我称名者。全似称名往生愿故。三云。弥陁余佛皆悉往生。垢障凡夫。以信方便。仅称佛名。如何于此土。直得阿鞞[跳-兆+友]致。故上举十佛章竟。问更有余佛菩萨名。得至不退而以偈[前-刖+合]阿弥陀等佛及诸大菩萨。称名一心念。亦得不退转。既以余佛。同于弥陁。々々若往生者。余佛岂不尔哉。一种易行。不可分言有圣道净土二门故。问。十佛章偈云。若人疾。欲至不退转地者。应以恭敬心。执持称名号。次长行云。若菩萨欲于此身得至阿惟越致地。成阿耨菩提者。应当念是十方诸佛。称其名号(已上)。既言此身。可非往生也。[前-刖+合]。言此身者。指称名身。言不退者。指往生果。于其中间何无见佛往生之义。只是文略。此则对前难行。彰以此身修净土行。速得往生。终成菩提也。如上辈云欲于今世见无量寿佛。问。若言往生得不退者。要集之文。云何会耶。[前-刖+合](云云)。问。如弥陁易行依本愿力。余佛易行。亦依本愿[前-刖+合]。十佛章偈云。过去无数劫有佛号海德。是诸现在佛。皆从彼发愿。寿命无有量光明焰无极。国土甚清净。闻名定作佛(已上)。故知十佛愿同弥陁。次上长行云。其佛本愿力故。若有他方众生。于先佛所。种诸善根。是佛但以光明触身。即得无生法忍。若善男子善女人。闻是佛名能信受者。即得不退阿耨菩提。余九佛事。皆亦如是(已上)。十佛依愿。余佛难知。问。若皆依愿者。论揔举三世诸佛。々々因愿种种差别。何同有称名不退愿。若不依愿者。怯弱凡夫。不依本愿。何得不退。[前-刖+合]。𨿽举三世。舍异从同。同属易行。五浊之世于无佛时者。问。论文不云灭后。释家何言无佛。[前-刖+合]。难行之义灭后强。故探于论意。约无佛时出五种难也。故注十疑论云。五义是智者大师。撮彼论意。略述难行之㕝(已上)粗言五三者。只是少分也。弘决云略三五字。慧心决云少少也。今亦可尔。五种难相者。注十疑意云。前四种难。非凡斥小第五一难即行自力大乘行也(已上)。先师云。五种难中。前四是别后一是揔。谓唯自力无他力故。外道相善乱菩萨法。乃至唯自力故。颠倒善果能坏梵行也。外道相善者。注云其相似善。而实非善。以邪乱正(已上)。先师云。佛法虽有四门。皆以无相为所期。外道虽有四见。同以有相为所执。故云相善也。声闻自利者。二乘专趣自调自度之行。全无大慈大悲之愿。此人令众赴[孑*爪]调道也。无顾等者。注云。浊世恶人。见修道者。不能成人之美。反宣破毁之言。颠倒善果者。注云。人天之果。非无漏善。暂乐还苦。名为颠倒。𣑽行。净行也(已上)。自力他力者。自三学力。名为自力。佛本愿力。名为他力也。问。圣道修行。亦请佛加。净土欣求行自三业而偏名意如何。[前-刖+合]。圣道行人。先行三学。为成此行。而请加力故属自力。净土行人。先信佛力。为顺佛愿而行念佛。故属他力也。自强他弱他强自弱。思之可知水陆二道譬意自显也。乘佛愿力者。指第十八念佛往生愿。谓若依难行。以至住位。名为不退。若依净土。以处不退名为正定。二种不退。浅深𨿽异。不退义同故论俱称阿鞞䟦致故。坏感迦才义寂憬兴等师始入净土。名正定聚。若依此义。下言佛力住持者。还述乘佛愿力文耳。或复乘佛愿力者。指第十八愿。佛力住持者。指必至定聚愿难行道即是圣道门者圣道与难行。𨿽有少参差而其大同谓圣道门。泛通大小终至圣位。难行道者。偏局大乘。只至不退。是为少异言大同者。同是自力。俱此土行。皆期涅槃。今约大同。故云意同也天台迦才同之者。且天台十疑文。全同注文。迦才者。净土论下云。若自知有定慧分者。则于斯方修道求无上菩提。若自知无定慧分者。则须修净土行。就净土中。求无上菩提。故智度论云。行者求阿[革*(卑-(白-日))]䟦致有二种道。一者难行道二者易行道。如水陆两路。此方修道则难。犹如陆路。生净土修道则易。犹如水路也(已上)。释迦启运者。感应时运今开发。故名为启运。三净土宗下劝归净土中昙鸾法师舍四论讲说者。续高僧传六云(义解篇)。未详其氏。雁门人。家近五台山。神迹灵怪。逸于民听。时未志学。便往寻焉。备觌遗踪。心神欢悦。便即出家。内外经藉。具陶文理。而于四论佛性。弥所穷研。读大集经。因而注解。文言过半。便感气疾。用行医疗。本草诸经。具明正治。心愿所指修习长年神仙。方崇佛法。为承江南陶隐居。大通中达梁朝帝请讲佛性义。帝极叹。明且引入大极殿。降阶礼接(乃至)。寻致书通问。陶[前-刖+合]曰。去月耳闻音声。兹辰眼受文字。将由顶礼。岁积故使真应来仪。乃[戶@由]山所接对。欣然便以仙方十卷。用酬远意。即辞还。魏境逢中国三藏菩提留支。启曰。佛法中。颇有长生不死法。胜此土仙经者乎。留支唾地曰。是何言欤。非相比也。此方何处。有长生法。纵得长年。小时不死。终更轮回三有耳。即以观经授之曰。此大仙方也。依之修行。当得解脱生死。鸾寻顶受。所赍仙方。并火烧之。自行化他流靡弘广。魏主重之。号为神鸾焉。下敕令住并洲大岩寺。晚移住汾洲北山石壁玄忠寺。时往介山之阴。聚徒[卄/(棣-木)]业。今号鸾公岩是也。魏兴和四年。因疾率于平遥山寺。春秋六十有七。终日幡华幢盖高映院宇。以事上闻。敕乃葬于汾西𥘿陵之谷。建塔立[碑-(白-日)]。对病识缘。名满魏都。又撰净土十二偈。续龙树偈后。又撰安乐集两卷等(已上略抄)。安乐集云。法师常修净土。世俗君子呵曰。十方佛国。皆为净土。独意注西。岂非偏见生也。法师对曰。吾既凡夫。智慧浅短。未入地位。念力须劣。如似置草引牛。恒须系心槽枥岂得纵放全无所归。𨿽复难者纷纷。而法师独决。是以一切道俗。但与法师一面相遇者。若未生正信。劝令生信。若已生信心者。皆劝归净土。是故法师。临命终时。寺傍左右道俗。皆见幡华映院。尽闻异香。音乐迎接。遂往生也(已上略抄)。净土论云。并州汶水之人也。魏未高斋之初犹在。神智高远。三国知闻。洞膮众经。独步人外。梁国天子萧主。恒向北礼昙鸾菩萨。注解天亲往生论裁成两卷。撰集无量寿经奉赞。七言偈百九十五行。并问[前-刖+合]一卷流行于世(已上)。百论中论十二门论。智度论。是名四论也。法师三论宗故云尔也。道绰禅师阁涅槃广业者。师并州晋阳人也。前高德大鸾法师。三世已下县孙弟子也。十四出家。宗师遗语。大涅槃部偏所弘传讲二十四遍。晚事瓒禅师。修涉空理。禀服神味。弥积岁时。承昔鸾师净土诸业。则㼼简权实。搜[酉*夕]经论会之。通衢布以成化。石壁玄忠寺。即斋时昙鸾法师之所立也。中有鸾[碑-(白-日)]。具陈嘉瑞每常叹咏昙鸾法师智德高远。自云。相去千里县殊。尚舍讲说。修净土业。已见往生。况少子所知所解。足为多将此为德。从大业五年已来。即舍讲说修净土行。一向专念阿弥陁佛。贞观已来。为开悟有缘。恒讲无量寿观。将二百遍晋阳大原汶水。三县道俗。七岁已上。普解念弥陁佛。上精进者。用小豆为数念弥陁佛得八十石。或九十石。中精进者。五十石。下精进者。三十石。二十五石。教诸有缘。不向西方涕唾便痢。不背西方坐卧。撰安乐集两卷。见行于世。语善导曰。道绰恐不往生。愿师入定。为师得否。善导入定。见佛百余尺(云云)。贞观三年四月八日。鸾于空中告。汝净土业成。余报未尽耳。贞观十九年岁次乙巳。四月二十四日。悉与道俗取别。至二十七日。于玄忠寺寿终。时有白云。从西方来。变为三道白光。于自坊中彻照通过时年八十有四(自续高僧传净土论瑞应传中取意略抄)问。大师岂不立舍圣道修净土之义[前-刖+合]。尔也。所劝是多。谓玄义分云。随缘者。即皆蒙解脱。然众生障重等。般舟赞云。若待娑婆证法忍。六道恒沙劫未期(乃至)验此贪嗔火烧苦。不如走入弥陁界等。瑞应传云。善导云。修余行业迂僻难成。唯此观门定超生死(已上)。戒珠传云。释道譓问善导云。吾禅定力即身离三界杏。导曰。圣去世时淹久。禅定易浊。无漏难显。虽安心于禅门。辄可出牢狱复问。何行易成。[前-刖+合]曰。西方极乐行。致像末时甚可易成。释迦教云。无量寿国。易行易修。而人不能修行往生(已上)。四问曰下。明相承中。自余诸宗又各有相承血脉者。三论相承者。文殊。马鸣。龙树。提婆。清弁。罗什。知净。吉藏等也。法相相承者。弥勒。僧祇。无著。世亲。护法。戒贤。玄[狀/廾]。基师。慧照等也。今且依道绰善导等者。问何说为正。[前-刖+合]。邪正难定。但先师云。唐宋两传似宜问。道绰所传不可有不会。[前-刖+合]。私谓慧宠道场昙鸾三师。皆师三藏欤。然而法门相传之时。前后相付欤。今引二例。以为其证。一云。佳佛性论。如彼天竺迦叶阿难未田池迦三人。同见释尊。而付法藏三代相承。二云。日本睿山修禅寂光慈觉三师。皆禀传教。[一/向]座主补任。三师前后也。

　　选择传弘决疑钞卷第一终
国家图书馆善本佛典第 42 册 No. 8905 选择传弘决疑钞


　　选择传弘决疑钞卷第二

　　沙门良忠述

　　第二舍杂行归正行篇

　　问。舍杂行者。为其杂行。不生净土。[前-刖+合]。传云。正杂二行。同得往生也。𨿽得同生。而杂行弱正行强也。今望下机恐难生。故且舍不行也。对堪能机。非不生也。

　　观经䟽第四云就行立信等事

　　文分为二。一标列。二正释。初中先标次列。标中就行立信者。此有三义。一云。揔通正杂二行。以立往生信心。故初文云。然行有二种。此就正杂二行。而立信也。今此集云。往生行有二种。一正行。二杂行。既云往生行有二种。往生之信。何局正行。但至分别正杂助正及得失者。立信之上。探经本意。约随自机。判其得失也。不必广劝随他之机。今此集云舍杂行归正行之文。亦此意也。斯乃观经所说。上六品行。即是杂行。十三定善。及下三品。即是正行。今顺经文立二行信也。二云。今文意者。通释五种正行立信。不释杂行立信之相。正行下皆云一心故。亦不判失故。三云就行立信者。唯就口称正定一行。以立决定往生信心。所谓文首标正杂者。为舍杂行取正行也。是故。正判得失。而令取舍。次正行五种。一一皆就亲近等义。虽云一心。更助正业。以为其要。分别助正二业者。为傍助业选正业也。是故。今文意者。余四正行。非本愿行。故判属助业。唯口称一行。独顺佛愿。故万行中。唯以念佛为正业也。当文之意。不出此义故引此文。以为舍杂行之证。况正杂二行。即专杂二修。而杂修文。举十三失。不言立信。今之杂行。亦以可然。揔𨿽二行同立信心得往生益。而今唯就念佛劝信。余行信相。置而不论也。今云。凡信有三重。一者正杂二行同得生。故广信往益。二者五种正行有其得。故信亲近益三者正定念佛。唯信本愿决定业益。信心通三。前后无爽次然行下列二行。二正释中三。一释正行。二除斯下。略释杂行。三若修下。判二行得失。初中亦三。一揔释名正行由。二一心下。别释五种正行。三又就下分别助正二业。初释由中。专依往生经行々者是名正行者。上六品行。𨿽亦是依往生经说有疏远等五种失。故非经正意不名专依也。五种正行。有亲近等五种德故。专经正意故。名专依也。又云。上六品行。唯举行名。未明行相。故上六品行。非依今经也。次别释五种正行中。文中𨿽无一二之言。一心之下五义分明。一心专读诵者。示读诵行。一心之言。广通理事定散起行安心。理一心者。心性平等无有差别。指此一理。名为一心。华严经云。三界唯一心。心外无别法(已上)。事一心中有定散异。定一心者。三昧相应。都息余缘。名为一心。玄义分云。想心都息缘虑并亡矣。散一心者。𨿽行散善。随分摄心。以等持分。名为一心。论注云。心心相续。无他想间杂矣。定散一心并属起行。安心一心者。发三心已。心中思定出离要道。不假余法。名为一心。故论注下释三信已云。是故论主䢖言我一心(已上)。又下文云。汝一心正念直来。所言一心者。即三心也。又玄义云。一心信乐。求愿往生。此指诚心。名为一心。故知安心。亦名一心。五种正行。皆云一心。应是安心。专读诵等。是起行故。况譬说一心。既是安心。法说一心。亦可安心。言读诵者。对文为读。谙诵为诵。大经下云。闻是经法。欢喜信乐。受持读诵。如说修行矣。问。读诵正行。与上上行。同异如何。[前-刖+合]。有宽狡异。谓上々行。广通诸经。读诵正行。唯局三经也。问。若尔。上々备有正杂二行不同。何上六品偏属杂行。[前-刖+合]。从多分故。一心专注思想观察者。示观察行。观察行者。依十三观。不能具出。问。观念门中。唯明观佛。不论余观。[前-刖+合]。十三观中观佛三昧为宗。故约本意。专明观佛三昧也。虽明观佛。还劝十三观。故彼文云。但依观经十三观。安心必得不疑(已上)。若礼即一心专礼彼佛者。示礼拜行。礼拜行者。依往生论。若口称即一心专称彼佛者。示称名行。称名行者。广出三经。及以诸部。若赞叹供养即一心专赞叹供养者。示赞叹行。赞叹行者。大经上云。若有众生。闻其光明威神功德。日夜称说。至心不断。随意所愿。得生其国。又净土论。及龙树论。以偈广赞。言供养者。大经下云。悬缯燃灯。散华烧香。以此回向。愿生彼国又般舟经中。明四事供。三又就下分别助正中。一者一心等者。揔明常念之相。行住坐卧等者。别释常念之相。谓人威仪不出行住坐卧。各于其中皆有夂近。行夂近者。咫尺往来。以之为近。千里远行。名之曰夂。余住坐卧。例行可知。若夂若近。不忘名号。是名念念不舍也。问。一食之间。尚有间断。如何一期念念相续。[前-刖+合]。此释行者用心意乐我等未出三界火宅。今值本愿大善名号。是多生之大庆。岂不弃众事念名号哉。居诸如矢。迫我短寿。今生空过。出离何时。着脱之思。且暮何忘。但凡夫行者。𨿽住此思。而野马难系。贪嗔杂起。随犯随忏之故实。岂非凡夫之修行。谓其止恶。则许念时日。谓其修善亦劝一十[一/力]。谁言初心实无间隔。只是行者用意而已。是名正定之业顺彼佛愿故者。广本云。称名念佛。是彼佛本愿行也。故修之者。乘彼佛愿。必得往生。由愿不虚故。以念佛为正定之业。本愿之义至下应弁。但正定者。法藏菩萨。于二百一十亿诸佛誓愿海中。撰定念佛往生之愿。故云定也。选择之义。亦应俟下。依斯等意故。以念佛名为正定之业者也。读诵等行。即非本愿选择之行。故名为助。念佛亦是正中之正。礼诵等。是正中之助。助正虽异。同在弥陁。故为正也。然而非无胜劣之义(已上)。信知彼佛愿中。唯明念佛。大愿业力。引摄众生。百即百生无一失故。抑昔祖师上人。时年四十三。承安五年。始归此文。唯修念佛。此文意云。往生行业𨿽多。大分为二种。一者正行。二者杂行。疏阿弥陁。以为杂行。亲阿弥陁佛以为正行。其义易解。然后五正行中。唯以称名念佛一行名正定业。其由难弁。其理易迷。是故。疏主正怜迷徒。以示津云。顺彼佛愿故。彼佛愿者。即大经说四十八愿中。唯以念佛一行。而誓往生行因。爰上人得斯文。如闇得灯。如渡得船。即舍本业。一向念佛。念佛。即是生因本愿之行。余行非本愿行故也。是时。求往生之人。如云而来。如市而集。上人训以一行。门人并信此劝年尚。所谓大原座主。安居院。白川。先师。长乐寺。西山。竹谷等也。又后禅林寺。毗沙门堂(上人灭后同归此义)。莲华谷云。诸行非本愿。妙香院云。诸行非本愿。十九来迎。二十果遂。此等之人。同祖师意许𨿽诸行非本愿行。而得往生也。问今见当文。即有三重。一者杂行。二者助业。三者正业也。然读诵等四种正行。犹成助业为功。故知若离念佛。不成往业。何况杂行。而今何通许正杂往生。[前-刖+合]。夫机缘非一。业因是多。性习不同。执法各异。是故经文。随他之前广说定散。随自之日。唯明念佛。其一一行皆生净土。经释分明何劳苦诤。但其杂行有机犹生。况四种正行。四种正行各别行时。不得助名。各各往生。即上文中皆云一心。同得正名。即其义也。而今文中分助正者。约随自机。立正定业。不遮杂行亦得往生。故下文云。虽可回向得生。又私词下云。往生行𨿽多。大分为二。一正行。二杂行(已上)。本末尽词。余流何疑。即名为助业者。问。四种助业。云何能助念佛正业。[前-刖+合]。若念佛者。心念口称。常能勇猛者。唯修念佛。不可兼助。若有行人。其性懒堕。数怠念佛。即于其时。修助励正。所谓读诵三经之时。经文专赞念佛功能。是故读诵劝心。令行念佛。又观察时心缘相好。其相光明。遍照十方世界。念佛众生。摄取不舍。乘此观力除懈怠心。令行念佛。又礼拜时。若礼弥陁。聸仰尊颜。始自乌瑟。终至金台。莫非弥陁愿力所成。倩想愿趣。唯摄念佛。我宿何罪。今懈称名。如斯想时被助其心。令行念佛。赞叹供养助成之义。准上可知。二略释杂行。三判得失者。私料简下分明释之。

　　私云就此文等事

　　文中为四。一明行相。二判得失。三引同余师。四引礼赞。曲示得失。判行相中。先释正行。次释杂行。初正行中。先开为五行。次合为二业。开中亦有开合。谓合为五种开为六种。所以开者。赞叹局口业。供养通三业。通局广略。其体别故。所以合者。供时必赞。赞时必供。行法之常。是故合之。二判得失中。有五番相对。如文。问。得中既阙不回向纯二义。失中亦无远一义。何成五番。[前-刖+合]。天必对地。阳必对阴。[乞-乙+、]岂无阳。地岂无天。物皆如此。今之五番。例斯可知。失中既出回向。得中翻此。宁无不回向也。失中既出杂行。翻斯何无纯行也。得中又出近弥陁之行。翻此何无远弥陁之行也。故疏上文云。众生起行等者。问。今言亲者。对杂行。故通正助行。彼亲缘者。约本愿故唯局称名。宽狡既异。何引而同。[前-刖+合]宽狡𨿽异。亲义斋故。且引释成也。况以四行为助业时。助业皆带本愿亲近。故彼此文无相违过也。亲近似一等者。如言亲近知识等者。亲之与近。其义相似。又亲有近训。故言似一。委论义别。又非无别训。故言为二。谓亲者。亲𦙠志同。近者。邻近门同也故知娑婆极乐。侄路𨿽遥。众生及佛。彼此三业不相离故。々名为亲。众生愿见。佛应念即现。如影随形。斯名为近。故观经云。无量寿佛化身无数。与观世音大势至。常来至此行人之所(大师此文属称名益)。又有经云。极乐教主弥陁尊。随顺念佛诸众生。每日千返来住处。踊跃欢喜无譬喻。净土所有诸菩萨。大慈大悲哀愍我。日日来至劝往生。是故顶礼诸菩萨矣。亲近二缘。至下委释。杂行有间者。问。设虽杂行。若相续者。应云无间。设𨿽正行。若懈怠者。应云有间。如何。[前-刖+合]。今言有间者。非机之勤。怠只是行体在弥陁者。系心无间。在余法者。缘佛有间也。正行不用回向者。问。纵𨿽正行。若不用回向。何得往生。[前-刖+合]。谁言正行。全无回向。若修正行。极乐事故。就其行体。即有回向。若修杂行。是余业故。无别回向。得果不一也。故今文云。修杂行者。必用回向时。成往生因。若不用时不成往业。即其义也。问。准所引文。唯称名具不回向德。何无助业不回向义。[前-刖+合]。称名正行。是正业故。愿行之义。亦分明故。且约念佛。而判之也。四种正行。非无此义行因皆在弥陁净土。而业不杂故也。问。心无归命。口唱南无。此亦有愿。而得往生也。[前-刖+合]。不可然也。意若阙者。身口焉成问执师子国第一往生。岂非无心。而得生也。[前-刖+合]。思业感果。佛教所定也。本愿既云。至心信乐欲生我国。斯名南无也。故知心中归命弥陁口唱南无。是顺本愿。若无归命。何言至心。彼弥陁鱼与其老翁。俱是弥陁引愚众生也。第二已下。皆知善巧。信梦见莲。则实凡夫心行具足。何言无愿。大权化现。非凡所测。无谋汲引。唯圣能应耳。纯杂对者。正助二行。行体偏极乐行。不通余事。故名为纯。杂行。非纯极乐之行。广感人天等果。故名言杂。揔而言之。修杂行者。其去行违所求所归。故成一一失。修正行者。其去行顺所求所归。故成一一德。谓西方行人。以极乐为所求。以弥陁为所归故。行弥陁事。相顺所归及所求故成亲近等德也。若西方行人。𨿽以极乐为所求。以弥陁为所归。而其去行是余业故。相违所归及所求故。成疏远等失也。大乘八藏者。广本云。安然和尚教时义中。引菩萨处胎经云。一胎化藏。二中阴藏。三摩诃衍方等藏。四戒律藏。五十住藏。六杂藏。七金刚藏。八佛藏也。四阿含者。一增一阿含。二长阿含。三中阿含。四杂阿含也。律二十捷度者。一受戒捷度。二说戒捷度。三安居捷度。四自恣捷度。五皮[葺-耳+十]捷度。六衣捷度。七药捷度。八迦絺[邱-丘+(丹-、+一)]衣捷度。九鸠𦖠弥捷度。十聸婆捷度。十一呵责捷度。十二人捷度。十三覆藏捷度。十四遮捷度。十五破僧捷度。十六灭诤捷度。十七尼捷度。十八说法捷度。十九房舍捷度。二十杂捷度。八捷度者。一业。二使。三智。四定。五根。六大。七见。八杂。又标目云。阿毗昙八捷度论。三十卷。阿毗昙者。斯云无比法。捷度斯云聚。即法聚也。此论三十卷。分为八捷度。八部法类不同故。一杂。二结。三智。四行。五四大。六二十二根。七定。八见。小乘经量部五藏者。广本云。一修多罗藏。二毗尼藏。三阿毗昙藏。四杂藏。五咒藏也。唐宋两传十科者。一译经。二义解。三习禅。四明律。五护法。六感应。七读诵。八遗身。九兴福。十杂科也。大乘义章五聚者。一教聚。二义聚。三染聚。四净聚。五杂聚也。外典之中其例多者(云云)。问。今纯杂者。全各别法。所例纯杂。或是位别非必别法。若尔何成其例证乎。[前-刖+合]。是举纯杂词非必正例也。三引余师中。如是三师各立二行者。安乐集下云。依观经及余诸部。所修万行。但能回愿。莫不皆生。然念佛一门。将为要路。群疑论五云。又修诸行。往生西方。𨿽有圣言。经文说少。念佛得往生。其教极多矣。慧心全同感师所立。故合为一义。而加大师。言三师也。又广本先出绰义已释云。念佛是正。万行是杂。次引感师已释云。念佛如前诸行是杂。如是三师。言异意一。各立二行。摄往生行。甚得其旨。最可归依。余师不然。行者思择矣。言异者。大师正行杂行。绰公念佛万行。感师念佛诸行也。四引礼赞中。专杂二修者。专修者。正行杂修者。杂行也。问。若言专杂二修。即是正杂二行者。疏中既立正杂言行分别得失已竟。今至行仪卷偏就正行中。委判专杂也。谓正行中。无三心等。具十三失。嫌云杂修。有三心等。具十三德。赞云专修。更不可言杂行即杂修。正行即专修。故往生要集下云。问。若凡下辈。亦得往生。云何近代。于彼国土求者。千万得者无一二。[前-刖+合]。绰和尚云。信心不深。若存若亡故。信心不一。不决定故信心不相续。余念间故。斯三不相应者。不能往生。若具三心不往生者。无有是处。导和尚云。若能如上。念念相续。毕命为期者。十即十生。百即百生。若欲舍专修杂业者百时希得一二。千时希得五三矣。广本中引此文竟云。又绰禅师三信三不。亦是专杂二修之义。[前-刖+合]中二文。为成一意。师资儡同无差而已(已上)既以彼师三信三不。同二修义。而彼文者就于正行。论信不信。明知专杂。亦正行中所建立也。[前-刖+合]。看礼赞文。正行即专修。杂行即杂修也。即文云若欲舍专修杂业者。所言欲者。行者乐欲。所谓乐欲舍专修杂也。如若所解。有何行者。乐欲舍心行具足专修。行心行不具杂修。故知若欲舍专修杂业者。别解行者。欲舍正行修杂行也。上文云不杂余礼。又云不以余业来间。指此等行。云杂业也加之观念门云。余杂业行者。䟽四云。不同杂散之业。全与今同。又云。百时希得一二等。若以心行不具足者。名杂修者。设𨿽少分。何许往生。故祖师观经释云。修杂行往生者。百中一二。千中三五(已上)。今文云。解行不同。专杂有异。是则依所解别。论专杂异。更所不言。于一行中。依心行具不具差别。有专杂异。又云。二行得失如前已弁。计知专杂。只是行之得失。而不关机之善恶也。准斯等解释。二修即二行。是以择映小经䟽云。善导和尚。立有专杂二修。杂修者。谓散漫修诸善业。回向庄严也。专修者。谓身须专礼阿弥陁佛。不礼余佛。口须专称阿弥陁佛。不称余号。不诵余经咒。意须专想阿弥陁佛。不修余观。若专修者。十即十生。百即百生。若杂修者。百中或得一两人生。千中或得三五人生矣。此师依今家判专杂二修。即正杂二行也。何致谬解。枝本相违。加之今集中。亦引二修。同于二行。何居愚诮贤乎。但至广本引要集者。彼要集意并举师资各别解释。会通得生净土者少。谓㨿道绰。三不信。故往生者小。若㨿善导修杂行。故往生者小。三信正行得往生义。亦可准知。非两师说同。故引合也。而广本中令儡同者。三信与专修心行𨿽异。定生惟同三不与杂修。亦心行𨿽异。不生是等。故令儡同非言其体一矣。所以知者。要集问意。问近代欣求行者生不生。故[前-刖+合]亦顺问。而[前-刖+合]生不生之义非弁专杂二修。与三信三不之同异也。留心思之。问。犹以不明。若言二修即二行者。上足感师。引今二修。合胎经执心窄固。与执心不牢固。明此师意。偏属机失。[前-刖+合]。不然正行。易行而无失。故至心易成。合执心牢固。杂行难行。而多失。故至心难成。合执心不牢固。是则为嫌杂劝正诬判得失也。揔而言之。杂行之中。有其二种。一至心行。谓生报土。希得一二类是也。二不至心。亦有二类。一生懈慢二留生死斯二类。俱不[戶@由]极乐。以此义故判万不一生。是述本文千中无一之意。略不至心言者让本文也。若消希得一二之文者。亦可言生极乐。故一论始终。盛申诸行往生之义。具如下引。若能如上等者。慧心云。言如上者。指上三心五念四修。祖师云。念念相续毕命为期者。别指无间长时二修也。问如上言内。备有四修。何故重举二修。[前-刖+合]。再言者。志之郑重也谓六时救头燃十念待毕命。要中之要是故别标而已。如彼敬礼如是如理师文如是之言𨿽广指佛三德益物胜故。别标恩德言如理师。此例非一。无外杂缘等者翻下失者。得亦十三。而举其四。且出胜耳。第一无外杂缘等者。正行之外。是名为外杂。谓杂行。外即杂故。名为外杂。所言四缘者。行教人处之缘。言行缘者。杂行名缘。失正念缘。故言。教缘者。劝杂行教。言人缘者。修杂行人言处缘者。修杂行处前一杂行即缘。后三杂行之缘。今正行中。无有失正念四缘。故云无外杂缘得正念故也。或杂缘者。造像起塔供佛檀施等诸事善。本波之缘也。故乐天云。作福畏本波(已上)。即其义也。问。若有行人正杂并修者。为得为失。[前-刖+合]。斯犹属失阙于无间无余两修犹有乱动之失故也。有人为往生。正唱弥陁如来名号。兼诵决定往生真言。是人雨夜独行。自高桥落中岩绝入良夂苏生云。我落时思之最后。欲修往生行。心中思念可诵真言。可唱佛名。心有犹预。二行未决。中石而死平生时若专一行。岂不行之耶。今度若最后徒归黄泉(云云)。寔有现证哉。第二与佛本愿相应者。无量寿经四十八愿中。唯明专念名号得生。故行念佛。即是相应彼佛本愿也。第三不违教故者。释迦一代多赞念佛。故行念佛。亦复不违释迦佛教也第四随顺佛语者弥陁经中。六方诸佛。各出舌相。证诚念佛往生不虚。故行念佛。即是随顺诸佛实语也。若欲舍专修杂业者等者。杂修之失。即有十三。前之四失。翻得可知。第五系念不相续者。若修正行行弥陁故。系念净境念念相续。今修杂行。行余法故。其念不系极乐境界。故云系念不相续也第六忆想间断者。若修正行。行弥陁故留想净境。忆想不断。今修杂行。行余法故。其想间断。不想极乐。故云忆想间断也。问。五六何异。[前-刖+合]。言系念者。专制余缘。住心净境。言忆想者。一住境已。念念起行。相续不忘。取净境相。此乃于一行中。初名系念。后名忆想。如经说言。汝当系念谛观彼国。又云。系念一处想于西方。又系念者。欣求之心。言忆想者。起行之心。第七回愿不殷重者。若修正行。行体自亲弥陁事故。心行专一。回向发愿亦殷重也。今修杂行。〃体自疏。非极乐故业果参差。回向发愿。亦不真实也。例如随愿往生经云。十方净土。实无差别。令诸众生。专心有在矣。第八烦𢙉来闲者。若修正行。贪嗔诸见。不来闲断今修杂行。烦𢙉来间也。问。贪嗔等起不起不必依行正杂。若有善心者。设𨿽行余业。烦𢙉可微薄。若无道心者。亦𨿽行念佛。惑岂不来间乎。[前-刖+合]。会有二义一云。依观佛经六譬之意。念佛不为烦𢙉所染。是故二人𨿽同起惑。染与不染岂无得失。二云。今言贪瞋者。烦𢙉浊也。言诸见者。是见浊也。故俱舍云。𢙉浊损在家善见浊损出家善(已上)。在家善者。造像写经。供佛檀施等也。而末世俗人。贪着财宝。不行斯等事善。出家善者。四谛十六行相观法等也。而恶世比丘。邪智恶见盛起观心不当正理。今验诸杂行。不出事理二善。将住理观。诸见竞起。欲修事善贪瞋由生至念佛者。不须财宝。贪瞋故不起。不用观法。诸见故无发起。故乐天云。予年七十二。不复事吟哦。看经费眼力。作福畏奔波。何以度心眼。一声阿弥陁。行也阿弥陁。坐也阿弥陁。纵饶忙似钻火不废阿弥陁。日暮而途远。吾生已蹉[跳-兆+色]普劝法界众同念阿弥陁。达人冷可𥬇。多却阿弥陁。达人作恁么。不达又如何。旦暮清净心。但念阿弥陁矣。第九无有惭愧者。修杂行时。烦𢙉𨿽起。行中起惑。微细难弁。不知其过。无忏悔心。此乃钩锁上失。有此失也。又若修正行。常修惭愧。故安乐集云。一念既尔。况修常念。即是恒忏悔人。般舟赞云。念念称名常忏悔。今修杂行。即不如是。又恶取空者。无忏悔心故。此过起自缘理之心。故且属行失也。先师云。十五失者。容有说也。非谓一切杂行。必具十三失也(云云)。第十不相续念报佛恩者。若修正行。时机相应利益遍故。正顺佛意。名真报㤙故。经说云。自信教人信。难中转更难。大悲传普化。真成报佛恩矣。教益异他。报恩有在。譬如文王代。好文之子令喜父心也。今修杂行。非教益普。故不名真报佛恩也。第十一心生轻慢名利相应者。若修正行。信知自身罪恶凡夫偏凭佛。故不生轻慢。远离名利。今修杂行。或念身有戒定慧学。或起贵己等佛见。故若生慢举。若起名利。问。正行者何都无名利。[前-刖+合]。正行行人起名利者。即是机失。不关行失。第十二人我自覆等者。若修正行。知自机故。不生贵高。亲近善知识。今修杂行。念有三学。心怀高慢。故不求知识也。第十三乐近杂缘等者。若修正行。离杂行缘。故不障正行。今修杂行。乐近杂缘。故妨㝵正行。今正行者离俗务。故不障往生行。若杂行者。乐近世缘。故障往生行也。何以故余比月等者。上已释专杂得失讫。为出现证更作此问。谓今师在世。求净土者中。见近闻远。解行非一。若读华严者。即行法界。若解涅槃者。即行佛性。诸余解行。亦复如是。若解净教者。即修正行。依此异故。二修有殊。而于其中。专修皆生。杂修难生。依斯现证。判其得失也。修杂不至心者千中无一者。问。上文既于杂修许于一二三五往生。今云无一。非相违乎。答。如此与𡙸释义法也。所谓上文。广举堪不堪机。故与云三五。斯文。即约多分机。故𡙸云无一。斯乃余行不堪者多。故为使人不行余法作𡙸释也。既云不至心。如何成相违。问。不至心之者。正行亦不生。何以斯义。偏属杂失。答。余行难成。故信心亦难起。是故不至心。即成行失也。念佛易行。故信心亦易起。故行念佛时。多分至心也。不遮亦有念佛者中。少分不具至心。只是约多分机耳。问。上六品。明诸行往生。何故强嫌杂行。答上六品。约随他之机。今此文。约随自之机。故不相违。问。有云。群疑论云。杂修之者。为执心不牢固人。故生懈慢国也矣。爰知杂行之者。唯生懈慢。不生报土。然诸经说生极乐者。以生懈慢名生极乐也同一处故。此义如何。[前-刖+合]。杂行之机有其二类。一谓至心。即生报土。如观经上六品是也。说具三心故。三辈皆有至心文故。异译经中说中辈云。至诚中信故(此经三辈不说念佛)。二不至心。谓生懈慢。群疑论六云。又菩萨处胎经说。众生作西方业。多分不得生于西方。生于懈慢国中者。此非是专修西方之业。至心发愿之人。以行业不专。发愿不至故不当本愿。故不来迎。佛若来迎。即是西方净土业成岂容佛迎而生。懈慢国也(已上)。今案斯文。极乐懈慢。不同非一。一至心不至心(如上)。二来迎不来迎。谓经上六品。皆有来迎。懈慢无来迎。如上所引。三二土远近。谓小经云。过十万亿。胎经云。西方去此阎浮提十二亿[邱-丘+(丹-、+一)]由他。有懈慢国。故十因云。亦于道中。且有化城。谓懈慢国。四二土名别。谓极乐懈慢名既别也何言一处。凡案道理。若为懈慢名化土。摄极乐内。若尔。唯报之义。便可破坏。若为懈慢名报土。摄极乐内。若尔成杂行即生报土也。进退有难。义何得成。正在一形似如少苦等者。初心未练。修行是苦。后心薰修。不惮苦劳。故云似如。一劫之中所饮母乳。多于四大海水。若一劫之中所积身骨。如似毗富罗山。如是远劫已来。徒受生死大苦。至于今日。犹作凡夫之身。一生空暮。再会何月。岂不抛万事。以救头燃乎。故慧心云。我等未曾修善。故徒经无边劫。今若不勤修。未来亦可然。如是无量生死之中。得人身甚难。纵得人身。具诸根亦难。纵具诸根。遇佛教亦难。纵遇佛教。生信心亦难。而今适具此等缘。当知应离苦海往生净土。只在今生。而我等头戴霜雪。心染俗尘。一生虽尽。希望不尽。遂辞白日下。独入黄泉底之时。更堕多百逾缮[邱-丘+(丹-、+一)]𤇆燃猛火中。𨿽呼天扣地。更有何益乎。愿诸行者。疾生猒离心。速随出要路。莫入宝山空手而归。又云。行人不能恒时勇进。或心蒙昧。或心退屈。尔时应寄种种胜事劝自心。或以三途苦果比净土功德。应作是念。我已恶道经多劫。无利勤苦尚能超。修行少行。得菩提大利不应生退屈。或缘往生净土应作是念。十方世界诸有情。念念往生安乐国。彼既丈夫。我亦尔不应自轻生退屈(已上)。无量寿经。云𨿽一世勤苦须㬰之间。后生无量寿佛国。快乐无极。长与道德合明𣱵㧞生死根本无复贪恚愚痴苦𢙉之患。欲寿一劫百劫千万亿劫。自在随意皆可得之。无为自然次于泥洹之道矣。

　　第三弥陁如来不以余行为往生本愿唯以念佛为往生本愿篇

　　此篇意者。明弥陁佛四十八愿中。不以余定㪚行为生因本愿。唯以称名念佛为生因本愿也。问。若言余行非本愿者。违理背文。言违理者。菩萨发愿。皆自平等慈悲而起。然诸众生。乐欲不同。执行各异何故法藏比丘。不以诸行为往生本愿。但以念佛为生因愿。若愿一行。则忘众机。以此义故。生因之愿。广通定㪚念佛诸行。言背文者。第十九愿云。修诸功德。第二十愿云。殖诸德本。杂想观经云。然彼如来宿愿力故有忆想者。必得成就。疏云直是弥陁愿重。致使想者皆成。般舟赞云。或想或观除罪障。皆是弥陁本愿力。玄义云。逢遇小缘。授其小戒。回愿往生。以佛愿力即得生也。又云。正由诧佛愿。致使五乘斋入。此等经释。岂非余行为本愿乎。加之观念法门中。释摄生缘。引第十八。十九。二十。三个愿。明知三愿皆生因愿。[前-刖+合]。诸佛果德𨿽是平等。而因行时。各依意乐。局分发愿。千差万别。故名别愿。谓如药师弥陁等愿。各愿一途。若言唯愿念佛一行。不愿诸行。即不平等者。药师无往生愿。弥陁无除病愿。岂言是不平等愿乎。况今集言法藏比丘。被催平等慈悲。普为摄于一切。唯以称名念佛一行为其本愿。是则各别发愿之上。立平等理也。加之。念佛诸行相对。具有胜劣难易二义舍劣取胜。舍难取易。愿意最巧。摄万机义。何不成立。问。此义似巧。犹不极成。所以然者。谁言但立诸行往生愿。而不立念佛往生愿。今所难者。摄机遍故先愿念佛。又对机意乐。可愿余行也。若如斯者。相应平等慈悲摄机可遍斯义如何。[前-刖+合]。不愿余行。即有二由。一云。若并愿念佛诸行。人见愿文。难取一行。例如彼随愿经云娑婆世界人多贪浊。信正者小。习邪者多。不信正法。不能专一。心乱无志十方净土。实无差别。令诸众生。专心有在。是故赞叹彼国土耳。诸往生者悉随彼愿。无不获果矣。彼约所求。今约去行。其义虽异。嫌于心乱。劝于专一。其惟同是故法藏。但愿念佛。不愿余行。有何妨耶。二云。四十八愿。皆是选择。其中发第十八愿时。唯选取念佛。选舍余行毕。何亦一类愿中。取已舍行。还立本愿。故疏四云。一心专念弥陁名号。行住坐卧。不问时节夂近。念念不舍者。是名正定之业。顺彼佛愿故。又云。然望佛愿意者。唯劝正念称名。往生义疾。不同杂散之业。又云。望佛本愿。意在众生一向。专称弥陁佛名。法事赞云。弘誓多门四十八。偏标念佛最为亲(已上)。斯等解释分明。四十八愿中。生因之愿唯是念佛也。但至十九二十愿者。全非生因第十九愿则来迎愿。第二十愿是果遂愿也。故彼文中。或言现前。或言果遂不云若不生者。不可儡同。第十八愿。正是生因矣。修诸功德者。来迎所由举修善相。殖诸德本者。果遂所由举其宿善。十九愿意者。来迎引摄以为愿体。而举诸善。为显所迎修善之人。故修善言为来迎由出来而已。二十愿意者。宿善果遂。以为愿体。而举众善。为显所果遂者善本。故德本言。为果遂由出来而已。故殖诸德本者。语其本善。不果遂者々。明遂往生。即以过现现未二门。可述愿意。过现门者。过去世中殖众德本。现在世中。至心回向。第三生等时。方得往生。现未门者。现在世中。殖众德本。未来世中。至心𢌞向。第三生等时方得往生。三生往生。就胜为言。亦可有通四生已后。德本有浅深。至心有迟速故也。又一义云。本愿利益。可限三生。例如普贤行者。极大迟者不出三生。况二个愿。皆诸行生因本愿者。岂非招繁重失耶。先师云。佛菩萨大悲。当机顿化。结缘远护。结缘之后。如影随形。世世生々。大悲覆护。由护念力故。促无穷生死。不夂出生死。即入净土也。譬如吞钩之鱼在水不夂。第二十愿。即斯意也。御庙。大谷莲华谷。前后安居院。毗沙门堂。妙香院。同立非顺次往生愿(云云)。次宿愿力故。及或想或观等者。此有二义。一云。看观念法门。由三念愿力。成见佛三昧彼文云。言三力者。即如般舟经云。一者以大誓愿力加念。故得见佛。二者以三昧定力加念。故得见佛。三者以本功德力加念。故得见佛。已下见佛缘中。例同此义。故名见佛三昧增上缘。又云。琉璃地下一切宝幢。地上众宝室内庄严等。专心注意。亦同上夫人得见(乃至)。何以故。乃由弥陁佛三昧力外加。故得见佛。故名见佛净土三昧增上缘。又云。如观音势至普杂等观(乃至)。亦是弥陁三力外加。故得见佛(已上)。明知见佛见土。必由三力。三力中大誓愿力者。是诸佛通揔之愿也。所以知者本经云。欲见何方佛即得见。何以故。持佛力。三昧力。本功德力。用是三事故得见。又观念门引月灯经云。念佛相好及德行(乃至)。能见千亿如来。亦遇无量恒河沙佛。又引文殊般若云。诸佛同体大悲。念力加备令见(已上)。既通诸佛。岂非揔愿。问。观成见佛。遂生净土。生净土者。必诧别愿。若言得生托别愿者。见佛亦可由别愿力。[前-刖+合]。见佛由揔愿。见佛缘中。广引诸佛通揔三力。不引别愿故。得生由别愿。至摄生缘。正引弥陁四十八愿。述得生义故。例如群疑论云说佛地经时佛在他受用净土。诸声闻等见彼净土。闻佛地经。此由如来不思议力。彼是一时化缘。令暂得见。今斯是不思议本愿力。令亦得生。此有何过也(已上)。爰知得生难。故必诧别愿强缘。见佛易故。或由神力。或由揔愿。有何妨哉。二云。摄凡夫之本愿力故。亦令成行。未是亲说生因本愿。斯乃凡心狡小。圣境广宽。注想凝观。恐行难成。而弥陁尊。本发摄凡夫重誓愿。能加被故。致使想者。皆成就也。定观既尔。余㪚亦然。故群疑论。明地前五乘。由本愿力生报土竟云。如观经第九观云。阿弥陁佛真色身。高六十万亿[邱-丘+(丹-、+一)]由他恒沙由旬。八万四千相好。唯是他受用身佛。非是地前所能观见。下文言。然彼如来宿愿力故。有忆想者必得成就。故知乘宿愿力。观见受用之身。亦乘宿愿之力。生受用土(已上)。经𨿽似限定善观成。释广证成五乘往生。明知经言宿愿力者指摄机愿。非必生因。若彼宿愿即生因愿者。六八愿中。何是声闻生因愿。何是菩萨生因愿。若言第二十愿者。观念法门定判摄取凡夫本愿。何况四十八愿。々意不同摄五乘愿。各不混乱。何二十愿。杂摄凡圣。又玄义二文般舟赞等。皆述由乘摄凡夫愿。凡夫生相。非言如念佛行体生因愿。祖师传云。若人问诸行皆本愿行耶。应[前-刖+合]而言。不尔。若人问诸行往生之时。皆乘本愿乎。应[前-刖+合]而言。唯然。故处处释。述乘愿边。不明行体也。观念法门引二十愿者。约过现门。同上二愿顺次摄生故。所引文中阙于殖诸德本之文。问。若言不云若不生者。故非生因愿者。何故庄严经愿诸行下。置无不得生之言。宝积经有若不生者之语。明知果遂者得生义也。又诸行皆由本愿力故。成净土业。亦生净土者。万行应是生因本愿。何唯以念佛独名本愿行。[前-刖+合]。庄严及宝积二经。不分直生果遂。约得生边。言无不得生。亦言若不生者。翻译不正。不可为难。述弥陁愿。异译虽多。诸人师皆用康僧铠。而为指南。非啻本愿数满与观经智论合。亦指灼直生果遂差别念佛诸行。何以余译难此译乎。例如法华记云正妙二本同一𣑽文。乍可信罗什而侵法护矣。次诸行。亦由本愿力生净土者。只是所牵摄机本愿。不乘选行生因愿。故业行难成。往生非易。不如念佛行体。即本愿故。十即十生。百即百生。和尚判以为正定业。感师赞以立生胜名。盖是生因愿限念佛不通余行故也。莫谓本愿随分相加成净业故。余行亦是生因本愿。凡生净土。揔有三类。一断证机。自净其心。能生净土。二诸行机。乘摄机愿。成业生净土。三念佛机。乘生因愿业成往生。斯三品。如次机上中下。初机自证二空妙理感真智所反净土。故不假他佛本愿胜缘。次机进未断人法二执。退未乘生因本愿。彼佛即有摄凡夫愿垂加念。故被摄彼愿。即得往生。后机最劣。若不能乘生因本愿。行业往生。俱难成就。必由念佛。而得往生。故诸余行。𨿽乘本愿非本愿行。何处解释。明诸行同本愿行。但至所难文者。乘摄机愿。不关行体。问。纵令虽有摄凡夫愿。不愿生因。凡夫劣善。何生报土。[前-刖+合]。所难意趣。暗以难测。若令难所修善根者。一切功德。真善妙有。尚达佛果。况生净土。有何所妨。故经说云。三世诸佛净业正因。群疑论云。有所得心。通于三性。善不善业。咸能感报。今三福等。悉是善业。经言。是三世诸佛善业正因。既是善业。宁容不感净土之报耶(已上)。若令难能修凡夫者。彼佛既有摄凡夫愿。五乘俱摄。故玄义难垢障凡夫云何得入。而[前-刖+合]正由诧佛愿五乘斋入。群疑论难地前凡夫云何得入。而[前-刖+合]由托如来本愿胜力。斯等皆明由摄凡夫愿凡夫生相也。

　　引无量寿经及观念法门礼赞文事

　　设我得佛十方众生等者斯愿生因。谓三心具足称名念佛。若不为生因者。愿不成佛也。祖师观经释云。至心者。至诚心也。信乐者。深心也。欲生我国者。回向发愿心也矣。又乃至十念者。正愿行体。即称南无阿弥陁佛也。仰看愿文。泪浮双眼。万劫希闻。今始奉值。诣彼宝刹。今几晓夕。问何故观念门。略至心信乐。礼赞引文。三心都无。[前-刖+合]。让经略之。更无别由。又彼佛以下释。自有三心义。又若不生者等二句。有三心义。故让下文。省略之也。又乃至十念文。有观称异义。为简异观念。别云十声也。至心等之文。不可有异义。故略不引之。问。誓愿意何。[前-刖+合]。憬兴云。泛言愿者。即悕求义。所谓设我得佛等。又言誓者即邀制义。不取正觉是也。诸愿若不满。终不成佛。故假使愿不满。而得成者。誓终不取。故所余诸愿。皆有此二。应如理思矣。大贤古迹下云([這-言+木]不生自要戒)。𨿽发大愿。若不要心。串习之恶难可弃之。倾贝[酉*夕]海。润羽洒林。获珠感帝之至。莫不由于誓愿。是故制立要契之戒(已上)。

　　私云一切诸佛等事

　　人天善恶国土粗妙者。净影云。人天善恶。泛弁一切诸土之因。国土粗妙汍宣一切诸土之果。粗。犹粗也。说恶说粗。令其舍远。说善说妙。使其修习(已上)。憬兴同之。义寂云。即为广说二百一十亿诸佛刹土者。应其器量。广说诸刹。此即通说受用变化及净秽土。以秽土中。有人天别。净土之中。有粗妙异。粗即反化妙即受用。矣具足五劫等者。问。为发愿时。为修行时。[前-刖+合]。发愿时节。所谓经云。具足五劫。思惟摄取庄严佛国清净之行。又次下云。我已摄取庄严佛土清净之行。案斯等意。指愿名行。谓彼菩萨。五劫之间。摄取诸佛净土行已。诣彼佛前。述己摄取净土之行。而佛听许令说所行。时彼比丘。重白佛言。唯愿听察。如我所愿。当具说之。即说四十八大誓愿。故知清净之行者。即是发愿。此乃因位。若愿若行。一切所行。名以为行。非行愿别论意而已。例如十度行中有愿波罗蜜。又净影云。言所行者。影彼如来。本昔所修。无量行愿(已上)。此师分一经文。以为三门。一是所行。二是所成。三是所摄。言所行者。揔指因位愿行。其例非一。不可述尽。义寂法师述今义意。甚合经说。故彼记云。经具足五劫思惟摄取至其佛寿命四十二劫。述曰。斯即思惟成就其愿。又云。经时法藏比丘至我已摄取庄严净土清净之行。述曰。斯下第四如所思惟对佛宣愿。又云。经比丘白佛至当具说之。述曰。此下第三对佛正宜。于中先请听察。后正宣愿。此即请也(已上)。加之悲华经说。念王见宝藏佛所现诸佛国土已云。圣王白佛言。我今还城。于闲静处。专心思惟。当作誓愿。如我所见。佛土相貌。离五浊恶。愿求清净庄严世界(已上)。大庄严经云。即时会中。头面礼足辞佛而退。往一静处。独坐思惟。修习功德。庄严佛刹。发大誓愿。经于五劫(已上)。但净影法位憬兴等师。判修行时。恐不顺经耳。谓于二百一十亿诸佛净土中等者。有师虽立唯净土义义寂憬兴及今集意。判通净秽而今文唯言净土中。取净为要。问。所现净土。为通报化土。[前-刖+合]。准义寂释。即通报化。如上已引。问。夫人所见光台诸土。既无秽土。法藏菩萨。何见净秽。[前-刖+合]。兴云。机欲既异。圣应非一(已上)。机欲既异者彼先猒秽愿生净土。是故释迦唯现净土。此请他愿。欲为自誓。是故饶王。广现净秽也。舍不清净行取清净行者。以秽土行。名不清净。以净土行。名为清净。问。今所引之五个愿中。前四种愿。舍秽取净。其义揭焉。第十八愿。舍于万行。偏取念佛。全非舍不清净行何。[前-刖+合]。准大品等。净土行多舍秽取净。约斯大旨。言舍不清净取清净行。不遮亦于净土行中。意乐不同故。或舍难取易舍劣取胜。是故法藏比丘。选舍诸行。选取念佛。一一诸愿。随应例知。问。四十八愿名选择愿。证㨿如何。[前-刖+合]。有二证。一大阿弥陁经(如集所引)。二智度论云。共观十方清净世界。而自庄严其国。如阿弥陁。先世时作法藏比丘。佛将导遍至十方示清净国。令选择净妙之国。以自庄严其国(已上)。前是祖师勘文。后即先师所勘也。先师云。弟子然师入灭之后。自勘得此文。上人之料简。符合龙树圣意弥信所解之深。以致渴仰之诚耳。又选择念佛行。不唯局弥陁一佛。亦诸佛同选择。菩萨念佛三昧经云。斯念佛三昧。过去诸佛之选择也(乃至)。一切诸佛之财宝也(乃至)。一切诸佛之舍利也。一切诸佛之体性也(已上)。是先师勘文也第一无三恶趣愿者。一切秽土。必有恶趣。今愿。即愿我净土中无地狱饿鬼畜生众王趣。[乞-乙+、]约所趣。除善染外器中有。故云无三恶趣。净影云。自国无苦愿。亦与今冋第二不更𢙣趣愿者。释意可见。净影名不向他国受苦愿。与今大同。但今集云。国中无三恶道。是约坏劫恶趣坏时。彼师意趣。暗以难测。若约虽自国有恶趣。而依别业生他恶趣。发愿由致。容与今异。若存自国𨿽无恶趣。生他恶趣义。应与今同。约坏劫时。菩萨发斯愿者。俱舍论云。诸有地狱定受业者。业力引置他方狱中。由此准知傍生鬼趣(已上)。若坏劫时。一切有情。法尔得定。生上界天。尤可哀者。定受业者。独更恶趣也。依之法藏比丘。普舍秽恶境之时。见坏劫时定受业者堕他方恶道。发大悲心。立斯愿也。问。此义不然。所以者何。经云。广说二百一十亿诸佛刹土。人天之善恶。国土之粗妙。应其心愿。悉现与之(已上)。既云诸佛刹土。然四劫中。唯有住劫诸佛出现。余三劫中。全无佛出。法藏比丘。何缘不见坏劫行相。而发不更恶趣之愿。[前-刖+合]。圣应随机。现土亦广。但言佛土者。此约多分。或[糸*刀]住劫。𨿽言佛土。意通成坏。住劫犹有无佛之时。更有何意。唯现佛时。不通无佛。法藏大悲。普猒苦境。何见彼类。不发斯愿。故悲华经第二说念王愿缘云。宝藏佛即入三昧。其三昧名见种种庄严。入三昧已。作神足反化。放大光明。以三昧力故。现十方世界。一一方面。各千佛刹。微尘数等诸佛世界。种种[莊-爿+(〡*〡)]严。或有世界。佛已涅槃或有世界。佛始涅槃。或有世界。其中菩萨。始坐道场。菩提树下。降伏魔怨。或有世界。佛始成道。便转法轮。或有世界。佛夂成道。方转法轮。或有世界。纯诸菩萨。遍满其国。无有声闻缘觉之名。或有世界。佛说声闻辟支佛乘。或有世界。无佛菩萨声闻缘觉。或有世界。五浊弊恶。或有世界。清净微妙。无诸浊恶。或有世界。𤰞陋不净。或有世界。严净妙好。或有世界。寿命无量。或有世界。寿命短促。或有世界。有大火灾。或有世界。有大水灾。或有世界。有大风灾。或有世界。劫始欲成。或有世界。成就已竟。有如是等无量世界。微妙光明。悉皆遍照。令得显现。尔时大众。悉见如是等无量清净诸佛世界(乃至)。时转轮王白佛言。以何业故。取清净世界。以何业故。取不清净世界佛告圣王。诸菩萨等。以愿力故。取清净土。以愿力故。求五浊恶。圣王白佛言。我今还城。于闲静处。专心思惟。当作誓愿。如我所见佛土相貌。离五浊恶。愿求清净庄严世界(已上)。宝藏既通现成住坏。饶王何局现有佛国。故问非也。问曰一切菩萨𨿽立其愿等者。此问意者。一切菩萨皆发别愿而于其中。或有已唱正觉愿成就者。或有犹居因位。愿未成者。今法藏愿为成就否也。又经中问言。法藏菩萨为已成佛等。斯经则直问正觉而显果位利益。今释则直问愿成。而显本愿利益。问辞趣异。义意互通。先师常语云。上人每对为已成佛等文。数有感泪之气。道心显色。随喜至深(云云)。故今探经意。致此问欤。次[前-刖+合]意者。金口诚言。为证诚立四十八愿。皆成就义令信念佛往生之不虚也。有云。感兴二师。依华严等。俱判一切菩萨。一一虽发无量别愿。由缘熟不熟。有愿成不成之义。今准此义。以问四十八愿成就未成就义也。次[前-刖+合]如上(云云)。今云。不尔何必依彼二师。疑成不乎。念声是一者。问。念之与声色心各别何云同耶。[前-刖+合]。念即是声。集文分明。如彼诵经。方云念经。及云散心诵法华。念法华文字等。又六祖檀经下云。世人终日。口念本体。不识自性。由如诵食。口但说空。万劫不得见性(乃至)。口念心不行。如幻如电口念心行。即心口相应等(已上)。通赞云。二口念心不念。三心口俱念矣。此岂非念有唱训也。一云。念通观称。本愿十念是称念。为显此义。简异观念。云念声一同。再往论之。念是等起意念。声则所发语声。色心体异。能所义别。不可言念直尔声也。问。若尔。何故广本云唱训耶。[前-刖+合]。为强遮观。以义言训也。大念见大佛等者。日藏经云。于寂静处。庄严道场。正念结跏。或行或坐。念佛身相。无使乱心。更莫他缘。念其余事。或一日夜。或七日夜。不作余业至心念佛。乃至见佛。小念见小。大念见大。乃至无量念者。见佛色身无量无边。彼佛身形三十二相于一一相。亦念亦观。皆令明了(乃至)。若复有人。如是乐者。能如上习念佛三昧。一日一夜。口能诵持一切佛法矣。五神通及以佛光寿命愿中一々置下至之言从多至少以下对上者。问。宿命等愿中。所言下至者。是自少之多。余愿亦尔。何同十八从多至少之义。[前-刖+合]。不尔。彼亦从多至少。所谓[邱-丘+(丹-、+一)]由他者。即是无数。谓举数量。显非数量。此愿意云。于无数劫事。若悉知为上名多。若不悉知。为下名少。斯乃从多向少之义。余七种愿。准之可知。故知七愿下至。亦同第十八愿乃至而已。问。第十三愿。至[邱-丘+(丹-、+一)]由他。不取正觉。此[邱-丘+(丹-、+一)]由他正是所超。何云无数。若是无数。文言不顺余愿。[前-刖+合]。此亦无数。言无量之劫数中间。若佛寿命有所至者。不成正觉。谓[邱-丘+(丹-、+一)]由他无数。更不可有所至以之即亦为上名多。若有所至。即可有限。为下名少。若尔何云文言不顺。故九种愿下至乃至。从多向少。其意一同耳。诸师别云十念往生愿等者。坏感等意。又智光慈慧等师。同言十念。是故为别。和尚处处判云。一形十念一念皆是本愿是故为揔(云云)。

　　选择传弘决疑钞卷第二终
国家图书馆善本佛典第 42 册 No. 8905 选择传弘决疑钞


　　选择传弘决疑钞卷第三

　　沙门良忠述

　　第四三辈念佛往生篇

　　问。见所引文。三辈一一皆有余行。故要集中。念佛诸行两门。同引此文。如何偏云念佛往生。[前-刖+合]。是就观念法门云佛皆劝专念佛名之文。唯云念佛。下问[前-刖+合]述三义。要集意。当傍正义耳。问。犹以不明。皆劝专念之释文者。非废余行而偏念佛。云皆劝也。念佛行亘上中下辈。可云皆劝。何云依此文废菩提心等余行乎。[前-刖+合]。经文既云一向专念。一向之言不兼余故。释之皆劝亦通不兼余行义也。故引而为证矣。问。纵𨿽不废余。此等行中。念佛最要。为摽要行。可说一向。非必废余。如何。[前-刖+合]。名号付属文。云一向专称。是对定散言一向。故废余行义。文相分明。何经与释一向之言。有相违义。

　　佛告阿难等事

　　佛告等者。若准余篇应云无量寿经下云。无者略也。故建历二年开板折本。有此言矣。欲于今世见无量寿佛者。问。净土行者。期于往生。何云今世见佛发菩提心耶。[前-刖+合]。上文既云。临寿终时。无量寿佛现其人前。下文结云。欲于今世等。知今世见佛者。指临终见佛。故净影云。是故已下。结叹修习无量寿佛(已上)。化现其身者。问。观经中辈。不云化佛。二经何相违。[前-刖+合]。观经中辈。亦应化佛。以比丘像为眷属故。々般舟赞赞中品。云。终时化佛。又法位大经疏云。依观经其上中六品。皆言弥陁佛自现不言真化。然下品中。不言佛迎。此中明化身来迎。非是真身。观经既不言真化。以此文为正(已上)。此人临终梦见彼佛者。问。佛有来迎愿。设𨿽下辈。现见彼佛。[前-刖+合]。梦觉𨿽异。俱见佛迎。何违本愿。所谓虽佛应愿来迎。机根劣故。不能现见。梦中见佛。觉已即生。清净觉经云。其人寿命病欲终时。无量清净佛。则令其人。于卧睡梦中。见无量寿佛国土(已上)。大阿弥陁经同之。净彰云。就往生中。明于梦中。梦见彼佛。亦得往生(已上)。问。观经下辈。𨿽是恶机。不言梦见。今𦀇下辈。发菩提心。何不现见。[前-刖+合]。实如问端。梦见之后。重可见佛。但今经。为明三辈差别。分别真化梦佛之异。摄机不尽。先意可知矣。

　　私问曰上辈文中等事

　　亦有菩提心等余行者。问。下辈。唯有菩提心行。更无余善。可云等耶。[前-刖+合]。为显下辈容有余善。或相从上二辈也。一为废诸行等者。就废立义。三辈文中。有三重废立。先上辈文一向专念者。即废上舍家发心。是一重也。次中辈文一向专念者。是废当辈菩提心斋戒塔像等行。是二重也。后下辈文一向专念者。废当辈菩提心。即三重也。若闻深法。即是念佛。信乐不疑。是第二心。以至诚心。即第一心。愿生其国。是第三心。乃至一念。方显本愿至极利益也。或若闻深法者。是举别机也。上云乃至十念愿生其国。下云若闻深法乃至一念愿生其国。即说二机。文相分明。故元晓师亦为二机。义相𨿽异。分文同今。问。今看集文废立等外。不立别机。深法之机。摄何机耶。[前-刖+合]。此机。不闻一向之言。故不可关废立等机。今集。且就一向之言。立三义故也。问。言废立者。可对不堪机。云一向专念。何必余行劣于念佛。[前-刖+合]。此宗元意。对极恶最下之机。说。极善最上之念佛也。故知余行不化下辈者。余行劣于念佛故也。念佛一法化上中下者。念佛胜于余行故也。难势之趣。未知宗意乎。准云善导观经疏中者。云字。可在中字下。凡此集中。有如是等文章。恐是笔者误耳。传闻始依月轮殿仰。被撰此集之时。以真观房为执笔仁。依不堪笔频令固辞而上人云。所请偏为验其要道。不欲试华笔。只记我所言(云云)。[糸*(羽/羽)]文不正。即此故也。一向大乘寺等者。普通广释中云(安然)。慧菀云天竺国法。一向大乘寺。文殊为上座。一向小乘寺。宾头卢为上座。大小兼行寺。文殊与宾头卢。共以为上座(已上)。先𨿽说余行等者。问。上辈一向下。云修诸功德。中辈一向下。广举多小修善等诸行。何云先说余行后云一向。[前-刖+合]。上辈出家。三辈菩提心。皆在一向之上。今约此文。且云先说也。设文在下。一向之言。唯局念佛。宁不废之。问。废余行者。不生净土。故废之欤。[前-刖+合]。不尔。废立义者。舍于劣行。而取胜行。谓余行不顺佛愿故废。念佛顺佛愿故立。非余行不生故废也。然或人以为。诸行不往生故废。此义大背上人所判。若言余行不生者。后之二义。便为虚妄。执者会云。后之二义。练磨之义。全非实说。今云。此末学强言。三义俱不出大师所判云何。是一非二乎。信空圣觉等师。皆面授口决门人也。又智行兼备高僧也。同禀承上人。存余行生义。善导寺所传全以符合。谁谓新义耶。况复所引文。其义分明哉。二为助成念佛等者。念佛一行以为正业。为助此正业。方修余行也。为使知念佛是正业。别置一向之言。余行是助业。故不云一向也出家发心。云何助念佛。谓在家多缘务。不遑念佛。故卜居于山林。暗迹于烟霞闲以念佛。是出家之助念佛也。云何造像发心助念佛。谓在家杂嚣尘。多阙数遍。若诣道场拜本尊者。有便念佛。是起立塔像之助念佛也。若不发心者。不悲自他受苦。故倦念佛。若发兼济心者。念佛炽盛也。是菩提心之助念佛也。但大师立同类助业。即观察弥陁等。慧心立异类助业。即方处供具等今三辈余行。当异类助业也。五种助行者。赞叹供养。开为二行意也。先就上辈等者。应云次异类助业者先就上辈等。故或本有此牒文也。三约念佛诸行等者。明傍正义。所化众生。性习不同。执法各异。是故如来随其性欲。广说诸行及以念佛。其中念佛为经正意。故云一向。自余诸行非经正意。是故不置一向之言也。祖师大经释云。修往生业有三意。一但念佛。二助念佛。三但诸行也(已上)。口传云。复有一义。佛备一音异解之德。故一向之听随机不同。故维摩云。佛以一音演说法。众生随类各得解(云云)。若余行机。各限己业。闻一向音。然结集者。[糸*ㄉ]佛本意。专念之上。置一向言。实通诸行。故无机教相违之过。上来四义中。前之二义。各约一机谓第一。约唯专正定机。第二。约助正兼。行机。第三。第四。通约二机。谓念佛诸行。其机别故。殿最者。汉书音义云。上功。曰殿。下功。曰最。若依善导以初为正者。大师广判三福各生。是傍正义。又就念佛行者。劝菩提心斋戒等。是助正义。𨿽然弥陁本愿。释尊教意。诸佛证诚。正劝念佛。故和尚深探经元意。且废余行。偏劝念佛。是故废立为正也。观经九品与寿经三辈开合异者。问。寂公大经述义记云。此中上下辈。摄彼上下各三品人。义且可尔。以此中辈摄彼中三。理定不然。此经说。中辈发菩提心。生彼国时。便住不退转。彼经中辈三。不云发菩提心。生彼国时。唯证小果(已上)。灵芝观经义疏云。大本三品。皆摽发菩提心。可对今经上三品耳。中下二品。则非所对。况彼因行。与今全别以寿经挍之。方知不尔。今明上三品。即彼菩萨众也。中三品。即彼声闻众也。下三品。即彼人民众也。三辈九品。摄尽彼方圣凡之众。又复三辈各分高下。如后具明(已上)。此二师义。大顺经文。如何会通。[前-刖+合]。兴师会云。中辈之内。自有多类。二经各谈其一无违(已上)。故鸾师远师等。皆判三九开合异也。问。因论生论。三辈与边地胎生同异如何。[前-刖+合]。略论中解三辈已云。又有一种往生安乐。不入三辈中。谓以疑惑心修诸功德。愿生安乐。不了佛智(乃至)。然犹信罪福。修习善本。愿生安乐国。生安乐国七宝宫殿。或百由旬。或五百由旬等(已上)。元膮同之。寂云。彼受胎生者。在何品中。依旧两本。皆说在于中下品中(乃至)。问。观经说下辈三生。为是胎生否。[前-刖+合]。非也。彼皆迎生佛前华中。非生边地宫殿中故(云云)。兴师云。今即疑佛五智。中下々上二生所摄。由此帛谦。后之二辈。皆言在城于五百年。不得见佛闻法见圣。故若三辈若九品。皆无宽狡。摄往生尽(已上)。又兴云。百由旬者。即下辈疑佛所生之宫。五百由旬者。即中辈疑智所生之宫(已上)。问。二义中。何为正。[前-刖+合]。传云。要集中。引二师义。不判邪正。敢难定判也。[前-刖+合]曰此有二义等者。问。或云。上六品行生净土者。皆念佛力。若离念佛。不得往生。是故今集。以二义释念佛行通九品之由。此义如何。[前-刖+合]。此义不然。先开合义中。言故知念佛亦可通九品者。是约横义。非约竖文。凡论行因。有竖有横。竖则观经九品。品々各说别行是也。横则寿经三辈。一行通于三辈是也。其实二经各有横竖。若横若竖。各逗机缘。即所引要集文云。然经所说九品行业。是示一端。理实无量。又下文云。凡九品配当是一往义。五逆回心。通于上上等(已上)。此等之文。皆约横意。念佛诸行。令通九品。若言约竖义。念佛通上六品者。发心亦可通下六品。若云然者。遇大遇小遇恶定判。岂不相乱。莫以横文破竖说相。次废立义中。九品之行唯在念佛者。是约随自之机若约随他之机一一诸善。各通九品。各得往生。

　　第五念佛利益篇之下

　　言利益者通现后生。得其利益。与弥陁经多善根同。观念门云。现生及舍报。决定有大功德利益。礼赞云皆当得生彼者。约终约要耳。

　　私问曰准上三辈文等事

　　观念浅深者。问。三辈念佛。为通观称。若言通者。寿经之意。皆明本愿称名之行。往集叹之。何限今文。通劝观称。是故斯集上。引观经付属佛名。以同今经三辈念佛。若言不通者。今释云随观念浅深分别九品。故知三辈念佛。亦通观念。[前-刖+合]。三辈念佛。𨿽唯称名。而要集意。言念佛者。广通观称。故且云观念也要集上文云。寻常念相。大分为四一定业。谓坐禅入定观佛。二㪚业。谓行住坐卧散心念佛。三有相业。谓或观相好。或念名号。四无相业。谓𨿽称念佛欣求净土。而观身土。即毕竟空。如幻如梦(已上)。次下文云。问。念佛之行于九品中。是何品摄。[前-刖+合]。若如说行。理当上上。随其胜劣应分九品(已上)。所言念佛者。是指上所举四种念佛也。今取口称边。以为今要也。言观念浅深者。言似局观。普包观称。谓观𢫾或观相好念指或念名号也。然念浅深者。安心及起行。各有强弱故。谓如寒冷流汗。是上品念。名之为深。其余浅深随应可知。有云。今言观念者。称名之意业。非是相好观。慧心亦以称名有属观之意(云云)。念佛多少者。问。夫感果优劣者。可由心浅深。纵𨿽累念数。志浅者可下。纵𨿽少念佛。志深者可上。如何。[前-刖+合]。形倾即影倾。理数之常也。心重故念亦多。何足为疑。但由众生根性各异。非无心浅行多。心深行少。重净心造。及恒所作。则定业故。而今由念多少。而判其品位者约大旨耳。

　　第六末法万年特留念佛篇

　　问。止住百岁。其时难测。何定末法万年后耶。[前-刖+合]。绰导基师。俱约末法万年之后。兴师偏依法住记。约增劫人寿七万岁之后。感师具引二义。不判是非。群疑论第三云。有释。经道灭尽。依大悲经。正法千年。像法千年。末法万年。万年之后经道灭尽特留此教。更住百年。此刀兵劫时。人多造恶。所执草木悉成刀剑。互相杀害。瞋毒炽盛。人寿十岁。身长二肘。于此时中。更不修诸余甚深戒定慧三学。唯能念佛。厌此娑婆三灾五浊极苦𢙉乱处。愿生西方安乐世界故。佛知此时众生。苦重能生厌离故。以慈悲特留此经。于诸经后止住百岁。在刀兵劫利益有情。又有释言。如尊者庆友说法住记言此佛法。刀兵劫后。人心厌恶。咸起慈心。不相杀害。共相怜愍。如父如子。命渐增长。至满百年。十六大阿罗汉。三明六通。具八解脱。善闲三藏十二部经。受佛付属。住持正法。利益众生。不般涅槃。并余眷属大阿罗汉。万余徒众。还以如来三藏教法。深行于世。化导群生。造寺度僧修戒定慧。佛法炽盛至增劫人寿六万岁末七万岁初。诸阿罗汉。揔集如来所有舍利。共造宝塔。十六阿罗汉与诸眷属绕塔供养散诸香华。瞻仰礼已。俱升虚空。作如是言敬礼世尊释迦如来应正等觉。我受教敕。护持正法。及与天人作诸饶益。法藏已没。有缘已周。今辞灭度。说是语已。一时俱入无余涅槃。其舍利塔便陷入地。至金轮际。方乃停住。其三藏教。在舍利前。先已灭没。经一百年。唯此净法。与舍利塔及阿罗汉。一时灭没。尔时。世尊释迦牟尼无上正法。于斯三千大千世界。𣱵灭不现。从此无间。此佛土中。有七方俱[月*(尸@工)]独觉一时出。圣众复皆灭度。次弥勒出现世间。还为众生说净土教。令无量众得生净土。如是展转。贤劫千佛。及后诸佛。出兴于世。皆说净法。劝生西方。乃至十方。亦复如是。其阿弥陁佛。寿命无量阿僧祇劫未灭度。来十方世界。诸佛出现。对彼阿弥陁佛有缘众生。皆说净法。劝生净土。故此经道灭尽。特留此经百年。当此时也。问。无量寿经说。于未来世经道灭尽。我以慈悲哀愍特留此经。止住百岁。然一切经教。皆化物利益众生。读诵受持。咸灭重罪。乘闻正法。皆得离苦。何为余大乘经。悉皆隐没。唯留此教矣止住百年。释言大圣世尊。出兴于世。一音说法。各随类解。闻法悟道众若尘沙。或得四道果。或获无生法忍。或离三恶道趣。或生人天净土。或益及一时。或遐沾远代。众生宿有闻法善根。逢佛真教。受持读诵。咸得利益。众生薄福。感化缘绝。所有圣教。皆隐龙宫。所有法衣。不受染色。布萨羯磨。说戒受戒悉皆不成。甚深大乘。真如实相平等妙理。非彼所知。故先隐没。不行于世。唯有念佛易学。浅识凡愚。犹能修习。㧞济苦难。利益弘深。尚有此机。堪行此法。大圣悲愍。特留百年。以此经文。准知佛法渐灭。众生福薄。唯兹净教。特益此时。故以法验时。诚是当根佛法。故观经数处。皆言为未来世一切众生。说是教法。请诸道俗。寻此圣教。验彼当根。无得信于人语。不依佛语(已上)。

　　私问曰经唯云等事

　　又释此文略有四意等者。问。四重法灭。有何证㨿。[前-刖+合]。其证不可外求。只是特留此经之文其证也。行者思择问。思益𦀇云。劫烧时。江河先灭。大海后竭。法灭时。小教先灭。大乘后灭(已上)。故知教浅先灭。理深后灭若尔。于大乘中。此经者即有相大乘。不可胜于无相大乘。何最后留。[前-刖+合]。感师解释。如前已辨。又兴师云。大涅槃经广显佛性。圣教中深。遂圣人而先没。此经唯开净土。令人求生。济凡中之要。故独留百年。机宜既异。没灭前后不可致怪。所愿皆得者。即留之利益也。法灭尽后闻。尚获利往生净土。况亦今闻者矣(已上)。又正就今宗而论。济凡教中。此经为第一。何为劣教。一代教中种种法门。无过此教。念佛往生。若有相教。偏属非真。真言秘教。岂可劣经(云云)。小教先灭。圣道次灭。净土后灭。当知此经。终穷极说。诸佛大悲。于重苦者。大悲本怀岂非此教。故元照云。准知一代弥陁教观皆是圆顿一佛乘法。更无余途慈云法师云。一历耳根。即下大乘成佛种子。不闻不信。岂非大失耶(已上)。问。仁王经云。吾灭度后。八十年八百年八千年中。无佛无法无僧。无信男信女时。此经三宝付属诸国王(已上)。八千年者。恐应末法一万年后八千年也。岂非最末特留此经。[前-刖+合]八千年者。末法中末后八千年。非指万年外也。故真谛疏云。八十年者。正法末后八十年。八百年者。像法后八百年。八千年者。末法万年后八千年(已上)。既云末后八十年。八百八千。亦可末后。爰知八十年。是正法始衰。八百年像法亦衰。八千年末法将尽。故知正像末中。三宝衰微。名为无也。

　　第七光明唯摄念佛行者篇

　　问。摄取何义。[前-刖+合]。摄。谓摄护。取。谓不舍。故观念法门云。摄护不舍。又大经说斯益云。其有众生。遇此光者。三垢消灭。身意柔软。欢喜踊跃。善心生焉(已上)。礼赞云。蒙光触者心不退(云云)。又德大寺唯莲房。参笼云居寺。七日祈请摄取之义。满夜梦中。本尊申手握行者腕。动唇出声。示现云。摄取是也。然后诣莲华谷。问梦之虚实。僧都面有感泪气。报云。定是实梦(云云)。传法院觉渊阿阇梨说法辞云。摄取之义。出秘法中。所谓掌内握而不舍。是名摄取(云云)。莲华谷感泪意在此欤。

　　观无量寿经云等事

　　一一相各有八万四千相好等者。要集云。一一相七百五俱𦙆六百万光明。炽燃赫[亦/火]神德巍々(已上)。问。八万四千光明。为常光。为神通光。[前-刖+合]。常光也。故第十二愿云。设我得佛。光明有能限量。下至不照百千亿[邱-丘+(丹-、+一)]由他诸佛国者。不取正觉(已上)。既是本愿。何云神通。又同愿成就文云。无量寿佛威神光明。最尊第一。诸佛光明所不能及(已上)。若云神通者。何佛不尔。故知常光。略记云。常光一寻。𨿽常非遍。别缘遍照。虽遍非常。此佛光明。即不如是。经无量劫。遍照十方(已上)。若有别缘感应。亦可有神通光。如授记光等也。问。所言念佛。为观为称。若言称者。所观照益。可被观机。何观称益。若言观者。[前-刖+合]中三义。及所引文。唯约称名。[前-刖+合]。行者如实观光明时。彼佛光明。唯摄称名。不益观行。故观照摄称名行者。不观照摄观念行者。问。佛光遍照。何隔观行。况佛观者。亲想佛相好。观最近佛。何云不摄。[前-刖+合]。光之与名。即是名义。名义具足。有不舍益。是故唯益称名一行。所以知者。佛光即义。称即是名。彼佛本发此两愿。故名义不离。摄取不舍。彼佛不愿光益观行。更有何义。亦摄观机。但观近佛。非是本愿。不摄有在。故礼赞云。唯有念佛蒙光摄。当知本愿最为强。观念法门及般舟赞。亦复同之。亦念佛有三缘如下。问。若言不摄观者。礼赞云。如观经云一一光明。遍照十方世界。念佛众生。摄取不舍。今既观经有如此不思议增上胜缘。摄护行者。何不相续称观礼念愿往生也。[前-刖+合]。文理如前。但彼文者。此释助正兼行之旨。非独观礼蒙光益也。问。上六品中。有临终光明照触。岂非摄益。散善既尔。况定机耶。[前-刖+合]。彼说临终佛光来照非。是现生护念摄取不舍。此乃不舍光益。局在念佛。别愿益故。不通余行。来迎光明。是揔化仪。唯局迎时不通平生。问曰备修众行等者。意云。诸行之人。皆得往生。然佛光明周遍十方。何不摄余行窗。偏摄取念佛者。若云照者。何惜摄益。平等慈悲似有偏颇。[前-刖+合]曰等者。意云。念佛行者由佛愿故。唯蒙光益。信心不退。往业易成。如来亲近。身意柔软。灭多劫罪。魔不得便。临终正念。往生决定。有如此等种种利益。皆因佛光现益。是故今文明三缘义。礼赞直云本愿为强。初亲缘中。口常称佛等者。明口称行具足三业。口称佛名。即念佛行体。故先举之。称名行者。向西合掌。即是身敬。亦心念佛。即是心念。是故礼念非别行也群疑论云。今时念佛至心。即意业善行也称佛名号。即语业善行也。合掌礼拜。即身业善行也。由此三业善行。能灭八十亿劫重罪(已上)。此释下品十声称佛。身羸劣故。不能礼敬。心失念故。不能观察。故知依劝才唱名字。三业相应。今三业行。亦复如是。唯就口称举三业故。言忆念者。上三业行。时々忆持。常恒不失。故云忆念。非是观念。若属观念。揔违光益唯局称名。别违下文谓增上缘及引三经。唯约称名。复违下结广显念佛三昧竟。彼此三业不相舍离者。彼。谓弥陁此。谓行者。行者三业俱有。弥陁佛唯有意业。而言三业者。相从众生。非言佛具有三业。谓佛知见众生三业。约斯知见故。佛亲行者述记云。瞿波论师云。三业礼者。欲显大师有天眼故。以众生身业礼。有天耳故。以语业礼。有他心故。以意业礼(云云)但彼约礼。此约念佛。又彼知见已。现三轮作利益事。此遥加念。施不舍益。又近缘时。非无见佛(云云)。而今文意。众生忆念弥陁不绝。如犊子思母。弥陁还念众生不舍。如鱼母念子。彼此亲故。是名不离。法事赞亦释亲义云。人能念佛々还念。与今意同。问。诸佛慈念众生善心。譬如父毌顾盻众子无有恶爱。故涅槃十八云。我观众生。不观老少中年。贫穷时节。日月星宿。工巧下贱。童仆婢使。唯观众生有善心者。即便慈念(已上)。今何偏约念佛。明还念相。论亲[月*(尸@工)]仪。[前-刖+合]。修诸行者。非无感应。而不名亲。三业皆非弥陁事故。彼心行则疏弥陁。行人疏佛。佛亦不亲。若唱名号。即就佛体。三业皆在阿弥陁故。念念薰习故。最亲弥陁。行者亲佛。佛亦还念。何以诸行方同念佛。况论本愿。更非比挍。何等善根竞其德乎。法事赞云。弘誓多门四十八。偏摽念佛最为亲盖此谓也。次近缘者。上亲缘。是彼此心同。今近缘。则一处来现。信知彼佛纵在西方十万亿[利-禾+(希-巾+孑)]。行路𨿽远。彼此心同。名之亲缘。千返影向不离行者。名之近缘。问。言近缘者。佛在目前。念佛行者。未必见佛。何具近缘。[前-刖+合]。佛来机前。以为本意。但随机宜。见不见异。今举见机。以释近缘。设𨿽不见。而佛必来。若约冥边。不见犹近。后增上缘者念佛灭罪。故临命终见圣时。佛为增上缘。不为邪业之所障㝵。必遂往生。名增上缘。问。增上缘中圣众来迎。与上近缘见佛。何别。[前-刖+合]。近缘见佛则是平生。此中来迎。乃是临终。故不混乱。若约五缘。言近缘者。即护念见佛二缘。增上缘者。灭罪摄生二缘。三缘皆约凡夫。是证生缘也。问。称佛名时除多劫罪。何至迎候亦有邪业。[前-刖+合]。罪障盖多。不可顿灭。故称念时𨿽灭罪障。而见圣众能除残殃。故称赞经云。若一日夜。或二或三。或四或五。或六或七。系念不乱。是善男子善女人。临命终时。无量寿佛与其无数声闻弟子菩萨众俱。前后围绕。来住其前。慈悲加祐。令心不乱。既舍命已。随佛众会生无量寿极乐世界清净佛土(已上)。既云慈悲加祐令心不乱。明知圣现除其罪障。令心不乱。若言无障。其心何乱。故珍海决定往生集云。问。灭业障已。方有佛来迎欤。[前-刖+合]。不必尔。大悲芬陁利经云。彼欲终时。我与无数众围绕。而现其前。彼见我已。令于我所得大欢喜。除诸障㝵。命终已后得生我国。意云。往生业障未尽之前。佛先进来。岂不恃哉(已上)。悲华经云。所有众生(乃至)。临终之时。我当与大众围绕。现其人前。其人见我。即于我所得心欢喜。以见我故。离诸障㝵。即便舍身。来生我界(大悲芬陁利经同之)。又今但云。邪业。不云外魔等者。文言略耳。又灵芝疏云。四解魔说。或谓。修西方净业。临终感相。皆是魔者。此由未披教典。不乐修持。喜以邪言。障他正信。为害不浅。故须弁之。且魔有四种。一五蕴魔。二烦𢙉魔。三死魔。四天魔。上之三魔。是汝身心。唯有天魔。是外来耳。安得不畏已。魔但疑外魔乎。况魔居欲天。乃是大权。退恶进善。有大功行。方可动之。凡夫修道。内心不正。必遭魔扰。若心真实魔无能为。是知魔自汝心。非他所致。如世妖冶媚惑于人。端心正色必不能近。纵情顾𦕎。定遭所惑。今引众说。以绝群疑。一云。大光明中。决无魔事。犹如白昼奸盗难成。一云。此土观心。变观▆阴。多发魔事。今观弥陁果德真实境界。故无魔事。一云。念佛之人。皆为一切诸佛之所护念。既为佛护。安得有魔。一云。修净业人。必发魔者。佛须指破。如般若楞严等。佛若不𢫾。则误众生随于魔[糸*(冉-工+又)]。今净土诸经。并不言魔。即知此法无魔明矣。山阴庆文法师正信法门弁之其详。今为具引彼。问曰。或人云。临终见佛菩萨。放光持台。天乐异香。来迎往生。并是魔事。此说如何。[前-刖+合]曰。有依首楞严经修习三昧。或发动阴魔。有依摩诃衍论修习三昧。或发动外境。谓天魔也。有依止观论修习三昧或发动时魅。斯等并是修禅定人。约其自力。先有魔种。被定击发。故现此事。傥能明识。各用对治。即能除遣。若作圣解。皆被魔障(上明此方入道。则发魔事)。今约所修念佛三昧。乃凭佛力。如近帝王无敢干犯。盖由阿弥陁佛有大慈悲力。大誓愿力。大智慧力。大三昧力。大威神力。大摧邪力。大降魔力。天眼远见力。天耳遥闻力。他心彻鉴力。光明遍照摄取众生力。有如是等不可思议功德之力。岂不护持念佛之人。至临终时。令不无障碍耶。若不为护持者。则慈悲力何在。若不除魔障者。智慧力。三昧力。威神力。摧邪力。降魔力。复何在耶。若不能鉴察被魔为障者。天眼远见力。天耳遥闻力他心彻鉴力。复何在耶。经云。阿弥陁佛相好光明。遍照十方世界。念佛众生摄取不舍。若谓念佛临终被魔障者。光明遍照摄取众生力。复何在耶。况念佛人临终感相。出自众经。皆是佛言。何得贬为魔境乎。今为决破邪疑。当生正信(已上彼文)。又楞严云。禅定心中。见卢舍[邱-丘+(丹-、+一)]踞天光台。十僧围绕等。此名心魂。灵悟所染。心光研明。照诸世界。暂得如是。非为圣证。资中疏云。若修念佛三昧此境现前。与修多罗合。名为正相。若修余观。设见佛形。亦不为正。以心境不相应故。况观真如。不取诸相。而有所著。岂非魔耶。资中栋判。极为精当。仍具引前诸说。𣱵除疑障(已上)。问。此三缘义。为局念佛。[前-刖+合]。岂不前言。三缘唯约念佛一行。谓约称名释不舍故。本愿念佛。是称名故。诸佛证诚亦称名故。此经亦专摽名号故。知斯三经元意。唯在称念佛名。今之三缘。何通余行。问。三缘之义。云何不通观察等行。谓心想佛。亲义最强。礼诵等行。岂是疏耶。观亦近佛。故经云。但当忆想令心眼见。又云。常来至此行人之所。岂非近缘。余礼诵等。岂是远耶。第四卷中。通五正行。明亲近义故。今此集引今三缘。以证五种正行亲近故。[前-刖+合]。今三缘者依本愿。故唯局念佛。不通观等。谓由本愿。故有亲缘义。有亲缘义。故摄取不舍。亦由本愿。故有近缘义。有近缘义。故摄取不舍。亦由本愿。故有增上缘义。有增上缘义。故摄取不舍。故三缘义。不通观等。若以观等望杂行时。亦有随分亲近之义。所望不同。各得其名。䟽亲近义。即望杂行。判其得失。今此集意。亲近名通。一往引释也。自余众行等者。此明念佛与诸善。即有光摄不摄异。故挍量二行。胜劣悬隔。问。十三定善。上六品行。定胜散劣。理深事浅。读诵六念。大菩提心。及戒行等。诸佛所叹。何以此等妙行。而云全非比狡。[前-刖+合]。定虽疑心。理𨿽深微。大心大行𨿽胜。律仪孝道妙业𨿽贵。望佛本愿。念佛独秀。故云非比。是故诸经等者。自下引证。言诸经者。广指净土所依诸经。先引正依。例知诸经。故云非一。引大经中。四十八愿中唯明专念名号得生者。私谓。本愿果成不相离。故揔指一经。名四十八愿。本愿生因唯称名。故此经所诠。专在名号。所谓第十八愿云。至心信乐。欲生我国。乃至十念。愿成就文云。闻其名号。信心欢喜。乃至一念。三辈文云。一向专念无量寿佛。流通文云。其有得闻彼佛名号。欢喜踊跃。乃至一念。当知此人。为得大利。即是具足无上功德。引小经中。专念弥陁名号得生者。念佛之外。又无余行。是故𨿽言专念名号。不别云唯。引观经中。唯摽专念名号得生者。定善文云。念佛众生摄取不舍。散善文中。下品三生。品品皆有专念名号。欢持文云若念佛者。是人中芬陁利华。付属文云。汝好持是语。持是语者。即是持无量寿佛名。如此释尊。处处叹劝念佛一行。殷勤郑重。余行不尔。为随他机𨿽说往生。无恳切劝。佛意唯在称佛名号以此义故。简去余行。则云唯也。此乃彼佛本愿。一向念佛故也。复有义。四十八愿中唯明等者。六八愿文。𨿽有诸行来迎之言。而非生因。本愿往生。唯在念佛。以此义故简去余行。持取念佛。方云唯也。观经亦尔。所谓虽说定散往生。本愿得生。唯在念佛。故简持云唯摽名号。故下释云。上来𨿽说定散两门之益。望佛本愿。意在众生一向专称弥陁佛名(已上)。广显念佛三昧者。简异观佛。分别两三昧。具如宗旨门及观念法门。彼佛心光者。佛心所起光明。故名心光。论注称智慧光。与今同也。揔不论照摄余杂业者。问。四种正行。为蒙摄益。若言蒙摄。既非本愿。何有摄益。若言不摄。今文唯举杂业不论四种。故礼赞引摄取不舍文已云。何不相续称观礼念也。[前-刖+合]曰。四种正行。非本愿故。更无摄益。故处处释。唯限念佛。但今文者。且举疏远。不遮再论四种不摄。礼赞文举观念等行。约为助业。非别行时有摄益也。

　　私问曰佛光明等事

　　不照余行者者。以无摄益而属不照。非遮色光遍照十方。故般舟赞云。相好弥多八万四。一一光明照十方。不为余缘光普照。唯觅念佛往生人(已上)。解有二义者。𨿽云二义。非水火异。念佛即是本愿行。故具三缘义也。

　　第八三心篇

　　将解三心。即有其二。一先解大意。二以释本文。一解大意亦二。一揔明三心。二别明三心。初揔明者。以不伪心。信佛本愿。方欲往生。是云三心也。若无欣求之心。𨿽知而不具。若有欣求之心。不学而自备。若有众生。本无三病。不治自安。闻说猒欣。顿具三心。此人即是横具三心也。若有众生。有虚假障。即障往生。闻说一者至诚心。即除虚假障。有疑心障。亦障往生。闻说二者深心。除狐疑障。有不回向障。亦障往生。闻说三者回向发愿心。除不回向障。本不具三心之者。俟一二三之说。始具三心。斯人。即是竖具三心也。又有闻至诚心具后二心等种种差。不能广尽。学者思择。若横若竖。具足三心。行念佛者。百千皆生。万无一失也。问。经云。若有众生。愿生彼国者。发三种心。即便得往生(已上)。此文意。明愿往生人。可具三心也。然世人薄俗。诤五欲事。不暇欣求。争具三心。出离无期。职而此由。唯愿慈哀。示其[彳*至]路。[前-刖+合]。先师教云。大乘修行法中。𨿽明六念八念十随念等。而如予所存者。唯在念死念佛之二念(云云)。依之若欲具猒欣心者。常当于此二念。系心不忘。渐渐薰习。猒欣盍发。是重病者之阿伽陁药也。纳于心腑。以勿𦕬？尔矣。先言念死者。知论(二十二)云。念死者。有二种死。一者自死。二者他因缘死。是二种死。行者常念。是身若他不杀。必当自死。如是有为法中。不应弹指项生信不死心。是身一切时中皆有死不待老。不应持是种种忧𢙉凶衰身。生心望安稳不死。是心痴人所生。身中四大。各各相害。如人持毒蛇[竺-二+(凵@來)]。云何知人。以为安稳。若出气保当还入。入息保出睡眠复得还觉。是皆难必何以故。是身内外多怨故。如经说。或有胎中死。或有生时死。或年壮时死。或老至时死(乃至)。是故行者不应于无常危𣆡命中。而信望活。如佛为比丘说死相义。有一比丘偏袒白佛。我能修是死相。佛言汝云何修。比丘言。我不望过七岁活。佛言。汝为放逸修死相。有比丘言。我不望过七月活。有比丘言。七月。有言六五四三二一月活。佛言。汝等皆是放逸修死相。有言从且至食时。有言一食顷。佛言汝等亦是放逸修死相。一比丘偏袒白佛。我于出气不望入气。于入气不望出气。佛言。真是修死相。为不放逸。比丘一切有为法。念念生灭。住时甚少。其犹如幻。欺诳无智行者。如是等种种因缘念死相(已上)。大庄严论云。若人临终。喘气粗出。喉舌干燃。不能下水。言语不了。视瞻不端。[筋-月+耳]脉断绝。刀风解形。支节舒缓。机关止废。不能动转。举体酸痛。如被针刺。命尽终时。见大黑闇。如堕深岸。独逝旷野。无有伴侣(已上)。当知一切事𨿽免。死一事不遁。若常念必死之终者。宁不起猒怖之心哉。次言念佛者。华严云。又放光明名见佛。彼光觉悟命终者。念佛三昧必见佛。命终之后生佛前(已上)。当知念佛寿终之者。不见大黑闇。又不至黄泉。诱引圣众。直诣净土。故安乐集云。此界众生。寿尽命终。莫不皆乘善恶二业。恒为伺命狱率。妄爱烦𢙉。相与受生。乃从无数劫来。未能免离。若能生信。归向净土。䇿意专精。命欲终时。阿弥陁佛与观音圣众。光台迎摄。行者欢喜随从。合掌乘台。须㬰即到。无不快乐。乃至成佛。又复一切众生。造业不同。有其三种。谓上中下。莫不皆诣阎罗取判。若能信佛因缘。愿生净土。所修行业。普皆回向。命欲终时。佛自来迎。不于死王也(已上)。当念过去夂远已来。流转三界。轮回六道。具受一切身心大苦。莫不皆诣阎罗王所。取其裁判。然今恶业如山积。亦罪障如海深居绪早迁逼无常寿。生远月日。死近念念。今生若不猒。一期空过者。再闻琰王之呵责。今几回之日月重受恶趣之苦果。不知为且为暮。早猒火界。速趣净土也。若能发起欲生之愿。当知是人具足三心。顺次往生机熟至也。问。若依此念力。设𨿽具足前后二心。而有疑心者。何具深心。[前-刖+合]。尔也。今且就自然具三心之机。而述大意也。不遮重障之机具关不同。若疑心增之者。常当念二种信相之文也。其文散在处处。当集一处。而置座右也。次别明三心中。先至诚心者。即质直心也。此治虚假心。虚假心者。[言*(采-木+(〡*日))]曲诳他之心也。若具此心者。万行徒施。得脱无期。此则忘出离之心。住名利之念。所修行业。并为名闻利养而作。不为往生极乐而行也。若心能解生死有失净土有得。一一所行。悉为出离而行。不为名利而作。是时三业四仪之上。成就往生净土之因。终焉之时预佛迎也。大象闭窗之失。[病-丙+(更-一)]雁升天之得。进退之间。将寄何哉。若不猒而云猒。琰王之责何为。若不欣而云欣。圣众之悲定增欤。但众生根性不同。始终虚实是异也。若欲分别之。得二种四句。一始终虚实四句。二多少虚实四句也。初言始终四句者。一始实终虚。谓初发心时有往生心。后退善心。住诳他心也。只殖宿善。非顺次往生也。二始虚终实。谓初住名利。后生善心也。是回心往生人也。三始终俱实。谓一发心已后。无有退转人也。此人决定往生。亦人中芬陁利华也。四始终俱虚。谓初后虚假。无佛法润。既无现益。亦无当益。可哀后生重归三途矣。次言多少四句者。一多虚少实。谓多诳心少直心也。小汤入水之喻。何足期往益乎。二多实少虚。谓𨿽发心。而少分虚假也。常知失。悔过。自有。出离欤。三多少俱实。谓四威仪不论夂近。有往生心。是最上之机也。四多少俱虚。谓假名佛法。偏求名利也。可谓佛法中旃陁罗也。次深心者。即深信心也。斯治狐疑心狐疑心者于佛本愿。即发有耶无耶疑虑心。不取决定之信也。凡就信有忍许澄净二义。言澄净者。谓能令心澄净故如水精珠能清浊水。言忍许者。谓于四谛三宝善恶业果等法。能忍许不疑也。若疑心者法水不留功德难成。一切修道莫先于信。故止观云佛法如海唯信能入。信为道源功德母。一切善法由之生(已上)。弘决云。孔丘之言尚信为首。况佛法深理。无信宁入。故云兵食尚可去。信不可去华严云。信为道元功德母等(已上)。智度论云。吞钩之鱼。𨿽在池中。在水不夂。行者亦尔。信深般若当知不夂在生死中(已上)。余法信心。难具载之。今就净土分别信心。有二种信。一信我身。谓无始来。罪恶有力。没溺已夂。善根无力。不足出要。深信是理。专归他力。二信佛愿。谓佛本愿偏化此人。宁泥自力。徒在火宅。此日月轮。可令堕落。弥陁本誓。不可改也。幸值此法。盍往彼土也。此有二种四句。一始终信疑。二多少信疑也。初言始终四句者。一始信终疑。谓初发心时。信佛本愿。后退信心。住疑惑心也。只殖宿善。非顺次往生也。二始疑终信。谓初怀狐疑。后生信心也。是回心往生人也。三始终俱信。谓一发心已后。无有退转人也。此人决定往生。亦人中芬陁利华也。四始终俱疑。谓一期无信。无佛法润。既无现益。亦无当益。可怜后生重归三途矣。次言多少四句者。一多疑少信。谓多狐疑少信心也二多信少疑。谓多信心少狐疑也。若悔疑取信。亦有出离欤。三多少俱信。谓四威仪不论夂近。有信佛心。是最上之机也。四多少俱疑。谓未了佛之本愿。常怀犹预。无一分信也。可谓宝山中无手人也。后回向发愿心者回一切善根。愿生净土之心也。问。论开为二门。经合为一心。有何意耶。[前-刖+合]。法门开合。随宜不定。趣求同故。经合为一。直狡异故。论开为二。故要集释二门云。誓期所求。名之为愿。回所作业。趣向于彼。谓之回向(已上)。又回向发愿心。治不回向心。不回向心者。或所牵妄爱迷心。染着生死。或被教别解异学期现身证或愿余净土。不乐西方。故名不回向心也。此亦有二种四句。一始终回不回四句。二多少回不回四句也。初言始终四句者。一始回终不回。二始不回终回。三始终俱回。四始终俱不回也。次多少四句者。一多回少不回。二多不回少回。三多少俱回。四多少俱不回也。例前二心应知。

　　观无量寿经云若有众生等事

　　二释本文亦二。一解疏三心。二释礼赞三心。一解䟽三心中二。先释次结。释中有三。即至诚等也。第一至诚心文中有六。一经云一者至诚心者。先牒经文。二言至者真诚者实者。即释字训。三欲明下至心中作。约劝门释真实心。四不得下至亦皆真实。约诫门释虚假心。五又真实下至皆须真实。广约十重猒欣。解至诚心。六故名至诚心者。结也。二弁字训中。至者真等者。问。真实心分斋如何。[前-刖+合]。先师云。住往生思。起行不饰。名真实心也。有人云。至诚者。强盛心也。即发一念真实之心。名真实心也(莲[莁-┴+十]谷等之趣)。有人云。先知其机。可验其心。然净土机。不堪圣道怯弱下机。只局涯分穷其心。故名真实心。彼强盛义。有嫌机咎。不被甘心(胜类院)。私云。后义叶先师传。彼强盛义。若被上机。如龙得水。故有巨益。若对下机。似踏虎尾。还生怯退。问。或云。唯以正直名至诚心。此义不足。谓同夫人身心彻到。猒秽欣净名至诚心。所以无为之境。不可轻尔即阶乎。此义如何。[前-刖+合]。唯局已分。极不[言*(采-木+(〡*日))]心。即具诚心也机分定散。心有强弱。胜劣浅深千差万别也。何必一同夫人心乎。揔而言之。圣道机胜。净土机劣。别而言之。定机是强。散机是弱。于散机中犹有九品。九品差异。亦是一往。其实无量。其一一机所具诚心。何无差别。若浅若深。若勤若怠。皆有远虑。何有近忧也。不令他疑悔。既是如来诫乎。三约劝门释真实心中。欲明者。释迦说至诚心者。于三业起行中。必可用真实安心也。言解行者。解教曰解。正行曰行。行通三业。解局意业。谓先由经教。解三业行。然后修行三业善也。四约诫门释虚假心中四。一不得下至内怀虚假。正诫虚假。言诫外相现贤善精进。内心怀愚恶懈怠也。二贪瞋下至不名真实业也。释虚假之由。何故起虚假心。由贪瞋邪伪之心。怖求名利。故现虚假相也。大象出窗。为一尾所㝵。行人出家。为名利所縳。当知往生之大怨。无先于名利也。言难侵者。侵玉云。伤也(已上)。即断义也。言蛇蝎者。心曲譬蛇。害物譬[蜴-勿+句]。々玉云。胡葛切。桑蠹虫。广韵云。蝎。桑虫(已上)。𨿽起三业者。问。上云外现内怀者。身口似善。意业实恶也。今云起三业。岂不相违[前-刖+合]。先师云。所言三业非实善业。心贪名利。奸饰外相。令他表知有三业善也。安心阙故。名杂毒善。其实非善(云云)。或𨿽起三业者。身口业行及能等起思。且名三业。𨿽起三业。阙善心故。不成往业意乐恶故。名为杂毒。例如古迹引瑜伽论利益杀生文云。菩萨若见欲作重罪。发心思惟。我若断彼恶众生命。当堕地狱。如其不断。彼罪业成。当受大苦。我宁杀彼堕[邱-丘+(丹-、+一)]落迦。终不令其受无间苦。如是于彼。或以善心。或以无记心。知此事已。为当来故。深生惭愧。以怜愍心。而断彼命。由此因缘。于菩萨戒无所违犯。生多功德此阙烦𢙉故无所违犯。意乐善故。生多功德(已上)。同宗要云。问。既生功德何名性罪。[前-刖+合]。意乐𨿽善。方便恶故(已上)。今之三业。翻之可知。外仪𨿽善。意乐恶故。名为杂毒非真实善。此例相叶先师所传。又三业者。起行三业也以上文云。身口意业所修解行。下文亦云真实心中意业行等故也。又礼赞云。凡起三业。必须真实。全与今同。付此起行。以释安心虚假相(有云先师亦宣此义)。又莲华谷云。因等起心是虚假故非往生因刹[邱-丘+(丹-、+一)]善心与业随转。名三业善(云云)。意云。安心虚假之人外行身口二业之时。暂时发善心。意业𨿽具安心僻越故。即归本心不成往业也。问唯以虚假不实心。即属杂毒之善。此义不明文举贪嗔嫌急走急作行故知即以自力杂行。名杂毒善。以归他力名真实心也。何况正引弥陁因行。而属真实。何约凡夫心。论真不真相也。[前-刖+合]。名利。是出离之障。虚假是入道之怨也。佛为除之教至诚心。安乐集云一切众生。皆由多虚少实。无一正念。以是因缘地狱者多。解脱者少。譬如有人。于自父母及以师僧外现孝顺。内怀不孝。外现精进。内怀不实如是恶人。报虽未至。前途不远。无有正念。不得解脱(已上)。今文全同集意。末学岂存异义。上文既以内外不调。即名虚假。下释何约自他二力。以解真实。但举贪瞋依具贪嗔。起虚假心故也。非谓一切贪嗔烦𢙉皆起。虚假心也如彼调达由贪瞋故造作五逆。非谓一切凡夫。具贪嗔故。皆造五逆也。故知凡夫𨿽具贪瞋。若实欲生。皆具诚心也。历缘对境之贪瞋谁具惑之人。不起水火二河之譬喻。何修趣之者不进也。又言急走是纵许词。更非实义。又诸凡夫。名利如江海。猒欣似㳙露。若欣现世人必勇猛。若欣后世人必懈怠。如何偏虚假之者。不作苦励身心之行。次引因行为励行者。谓佛因真实。果不污曲。故愿生者。必须真实但菩萨真实强。因行果德圆满圣心坚固故。行者真实弱。凡心[贏-口+(罩-卓)]劣故。自力不及故。强弱𨿽异真实相顺。信知佛愿强故。以摄行者弱心。令生净土也。譬如天上月火性是强地下水精火性是弱。𨿽有强弱。同火性故以珠对日。火即出生。佛与众生。强弱𨿽异。真实可类。问。智度论中。以六度菩萨烦𢙉所具之善。名杂毒。毒杂名同。其体岂别。[前-刖+合]。虚假杂毒其义含容集中既言多虚少实。不可外求证。今文同言外现内怀何劳苦诤同异。如彼释论钞解真如门。以微细想念。皆属虚假。故知虚假之言。各随义门。其体有别也。九品义云。依维摩经。名之直心。彼经文云。直心是菩萨净土(已上)。首楞严经云。我教比丘。直心道场。于四威仪一切行中。尚无虚假因地不直。果招污曲。若诸比丘。心如直弦。一切真实。入三摩提。𣱵无魔事(已上)。又云。十方如来。同一道故。出离生死。皆以直心。心言直故。如是乃至终始地位中间。𣱵无诸委曲相(已上)。弘决四云。能修四安乐行。一生得入六根。极大迟者。不出三生。若为名闻利养。即累劫不得(已上)。宝钥云。上下读文不慎其行。贵贱口是心行悉非。谚曰。擎孝经打母头。盖此之谓也(已上)。此是皆诫虚假之文也。如是等例广多无量。难具引之。三若作下至必不可也。明虚假人虽励行业。而往生不可。何故往生不可。即由不相应彼佛愿故也。四何以故下。正明往生不可所由谓弥陁佛因中一时一刹[邱-丘+(丹-、+一)]项无不真实。以真实心所成净土以不真实生其国者。无有是处。施为趣求者。下化众生。名为施为。上求菩提。名为趣求泛论本愿。以十二。十三。十七。及三十一。三十二。之五愿名为趣求。以自余四十三愿。名为施为(云云)。五广约十重猒欣解至诚心中。真实有二种者。文中𨿽摽二种真实。唯释自利。令知利他。释自利中。有其十重。初之二重。揔明就止恶修善须真实心。言想同者。具缚行人制恶。𨿽不及菩萨制恶而起意乐想同彼类。既云想同岂是全同。见贤思斋。𨿽愚是贤如弘决云。若恣结使。失今世后𠀍善财。妨于佛道。设使心起。不令口起。设令口起不令身起。设使身起。不令作大罪如凡夫。此是得摄菩萨大人数中(已上)。圣道既尔。何况净土又十疑云。纵使妻房不能顿断。渐渐生猒(云云)。三四二重。别约口业猒欣。以明真实。五六二重。别约身业猒欣。以明真实。谓树业遮雨。何求垩室粪捅防风。何饰𦂶纨。节量支命。何嗜滋味。如彼空也僧贺等类。十八二重。别约意业猒欣。以明真实或有三业共猒舍者。或有唯意业生厌离心。如彼净名居士等类。又大隐々朝市。盖此谓也。九十二重。揔就三业止恶修善。以明真实也。不简已下。揔结上意也。内外明闇者。内。谓内心。外。谓外相。若用日月灯烛光照。名之为明。翻此为闇。也若虚假人。明外是贤。闇内是愚。奸饰外见。由内心曲也。若真实人。内外明闇无有差别。唯欣菩提。不欣名利也。六故名至诚心者。结也。

　　选择传弘决疑钞卷第三终
国家图书馆善本佛典第 42 册 No. 8905 选择传弘决疑钞


　　选择传弘决疑钞卷第四

　　沙门良忠述

　　第二深心文中有五。一二者深心者。先牒经文。二言深心者即是深信之心也者。释深心体。三亦有二种下至决定得生。略解机法二种信心。四又深心下至疏杂之行也。广解机法二种信心。五故名深心者结也。或于第一信无别义故。更无广释。就第二信。有略广两释。是故就人就行。并广释第二信也。第二解体中。言深信者。当本愿信乐故尔。信。谓忍许。乐。谓爱乐。爱是信功。故云信乐但有[宋-木+(├/日/儿)]狡信。缘四谛。爱缘灭道。令信净土。亦是爱乐。如论文云。爱乐佛法味。所言爱乐。亦非染污爱。问。前后二心。不置深名。何局第二。名深心耶。[前-刖+合]。疑心易起。信心难成。谓别行人多破往生。为之失信。疑怯心起。便从轮回。是大失故。别置深言。诫其狐疑。凡深心者。不为四重破人所动乱破坏。以此分斋。名为深心。前后二心。不为破人所动乱者。依信心功。故不云深。三略解中。文自为二。第一信机。第二信法。问。信身罪恶。有何要耶。[前-刖+合]诸教之中。未有此信。唯在莹心性珠。以显本有理。今则不尔。先信顾我机分无出离缘。次信佛愿。以摄此机。若无第一知机信者。第二信心。犹难决定。所以者何。才唱六字。往生净土。当知斯类。匪直也人。或是相似三贤菩萨。或是宿习深厚众生。于罪恶者。争乘本愿。直生净土。心生怯弱。可疑本愿。为除此疑。建立二种信心。谓本愿中十方众生。即是今时善恶凡夫。顾其机。则罪恶凡夫。仰其誓。亦十念名号。机法相应。宛如函盖。信知决定往生指掌。不信不行。即我等咎。犹在生死。非佛咎也。抑众生无始恒居三道。于中谁无一毫种类。但以众生无始以来唯流妄河。故局已分。于人天中随生纳福。今闻佛愿正化罪恶。乃信往生。贫穷富贵。下智高才。持戒破戒。皆乘弥陁本愿业力。顺次得生高妙报土。难行易行二道。圣道净土二门。出离生死。将期何法。唯恨众生。犹怀狐疑。重受苦果。莫论彼佛摄与不摄。全由专心信与不信也。常没常流转者。言常没者。局于三途。言流转者。通于六道。若没若流。夂在生死。故名为常。无有等者。众生善根未诧本愿。报在三界。不至净土。是故即云无有出离之缘。其实非无本善故礼赞云。善根薄少。盖其意也问。观念法门云。佛三种愿力。以为外缘。至诚等三心。以为内因。何得云无。[前-刖+合]。胜愿院云彼约解义门。谓感果法。必由因缘故。今约劝化门。谓若自思有内因者。信佛心弱。故为偏信他力佛愿。于自身者。全无因缘。唯信佛愿。欣求往生。住斯念时。信力强盛。正托佛愿。方得往生。即是此宗出离故实。是劝化门也。又彼观念门一往解义。今文再往真实解义。所以然者。一切净土。不论报化。皆属依他。况彼极乐判报土。故凡夫修善。何得往生。凡夫所修。不出偏计。偏计之心。何成生因。今云无缘。真实解义门也。今云。无有等者。释信心相。此信心为内因。佛三力为外缘。故两处释不相违也。依三经信三佛中。决定深信等者。即依寿观弥陁三经如次方信弥陁释迦六方三佛。斯三佛同劝凡夫往生故。谓五劫思惟。偏于苦者。十六观门。亦化常没。六方证诚。专在名号。设𨿽十恶。何隔引接。设虽一念。何生疑心。四广解中。文亦为二。一又深信者下至就人立信也。明就人立信。即广解上第一信心也二次就行下至疏杂之行也。明就行立信。即广解上第二信心也。先就就人立信中有四。一又深信下至真佛弟子。揔结前三经信相二又一切下至大益也。别就观经明可信佛语。三又深心下至其事也。正施问[前-刖+合]。释去疑情。立决定信。四此名下结也。初结前中。不顾身命者。轻于身命。名为不顾。斯有二类。若其上机。顿舍身命。如传中云。或投身高岭。或委命深泉。或自堕高枝。焚身供养者。略闻四远。向百余人(已上)。若其劣机。不能顿舍。才生意乐。临命终时一向不䫃身命财也。大贤云。后学菩萨于身命财全舍与之。初心菩萨。不能当时施与。而应发愿(已上)。圣道尚尔。况净土乎。舍行去者。三经之说大同少异。如大经中舍三毒五恶。令行三善五戒。又舍诸行。令行念佛。即三辈中一向专念是也。如观经中。舍九方净土。偏令乐西方又舍乱想及以小心。破戒不孝并恶逆心。令行定善及以大乘。持戒孝顺。回心念佛。又舍定散。令行念佛。即付属文。云持无量寿佛名是也。弥陁经中。舍小善根。令行念佛。此乃随所化机宜致使有同异也。凡言去者。令去火宅。三经全同也。教意愿者。如次释迦说教。证诚佛意。弥陁佛愿。即是结前三经意也。即以斯三随顺。名真佛弟子也。二别就观经信佛语中。正习二障者。正使障理。感生死果。作侵害事。如贼害人。佛慧明照。大梦云〃觉焉。习气障事。迷一切境。致覆障事。如睡昧心。圣智一起。朗然大悟焉。三就问[前-刖+合]有二。一问。此当圣道之觉见。多是摄论家义耳。二[前-刖+合]。正是净土之信相。即唯观经本意也。时处机别者。如来教旨。必待时处。机缘亦异。设半满教。岂可得言华严专大。而于佛法中都无小乘。又不可判阿含专小而于佛教中揔无大乘也。今亦如是。彼则对断证之机。为令升进上位。且约自力门。说凡夫不入报士。今则对常没之机。为令往生西方。且约他力门。明凡夫能入报土也。佛意如是。行者何诤矣。次举四重破人。而说决定信相。所以为四重者。别解别行。流转凡夫。故为一重。三贤二乘。人空自在。故为一重。初地十地。俱证法空。故为一重。化佛报佛。悲智果圆。故为一重也。问。后三重破人说不生者。三贤人等实执斯义耶。[前-刖+合]。只是假令释也。为遮他破。更设假难。尚显信相也。何依佛化成贤圣人。还谤佛语。即云虚妄。故文云若实是菩萨者。众不违佛教也(云云)。专心念佛及修余善者。即下文中称名正行。斯名念佛。自余诸行。此名余善也。[前-刖+合]佛破中有二。一云道理。二云文证。言道理者。谓一佛一切佛。此道同之理也。释迦既说凡夫往生。诸佛何谤净土一门即我𨿽闻下至一佛所化之文是也。凡三世十方诸佛。大悲同体。故皆为怯弱之机。偏劝易行之法也。言文证者。谓即弥陁经之证诚也。即引二文。初能说教法之文。次所说念佛之文也。前佛制断等者。此文既引止恶修善诸佛道同。用况凡夫修念定生。当知诸佛法同释迦。皆说定散及以念佛定生净土。凡以恶业为出离因。亦以善根为地狱因。无有是处。今亦如是。诸佛大慈劝归净土。若其虚妄无有是处。十恶破戒。五逆谤法。临终回心。刹[邱-丘+(丹-、+一)]即生。最上顿教。不敢[孑*爪]疑。逆谤犹生。况其余乎。一念犹摄。况常念乎。十善顺六度者。恐以七支为第二度。以不悭贪为第一度。以不嗔恚为第三度。以不邪见为后三度欤。次教证中。恶时等者。斯举五浊。但加恶世界。而阙命浊。短命之因。在见𢙉二浊。故摄见𢙉。更不别举欤。恶世界者。揔举娑婆秽恶国土也。罪福多小等者虽引弥陁经。而念佛同故。用观经意同于此经耳。上尽百年者。准释迦在世人寿百岁。即指一期言百年也。就人立立信者。此有三义。如传遍记(已上就人立信)。次就行立信之文。此集抽出为第二篇。若欲见者续斯读之。第三回向发愿心文中有四。一三者回向发愿心者。先牒经文。二言回向。下至故名回向发愿心也。揔释第三心体。三又回向下至故名回向发愿心。广以深信守护得生心。四又言回向者下至亦名回向也。略释还想回向心。第二揔释第三心相中。过去今生等者。问准华严经。聚集三世一切善根。回向菩提。今文何除未来善根。[前-刖+合]。过现善根。造业决定。其相粗着。感果力强故。净土三经一论。皆回已造善根故。由斯文理故。回过现善根也。彼经中。说三世一念圆融道理故。为令未来善根生长故。集三世善回三菩提也。此经不然。对有相机。说隔历法。各㨿一义。并不相违。世出世善根者。问。世间人天少善。应住其果报。云何言回生净土业耶。[前-刖+合]。群疑论。云。问云。若本期心生天受戒。垂至终日愿生西方。即将先所受戒无作功德招净土报。如何复能感阿僧祇之命根也。释行者本𨿽受戒愿生天中。后遇胜缘愿生净土。行虽劣弱。以后愿强。资前戒品。转增殊胜。与佛愿合。寿命遐长(已上)。又文句四云。问。人天少善。应住果报。云何言皆已成佛道。[前-刖+合]。此应明三佛性义。大经云。复有佛性。善根人有。阐提人无者。即是人天少善。[但-日+弓]头举手。乃至。昔方便未开。谓住果报。今开方便行。即是缘因佛性。能趣菩提。成显实之义也(已上)。记云。三佛性者。过去微善。愿智所制。咸趣菩提。火焰向空。理趣咸灭水流趣海。法尔无停。但由愿智未资。便封果报。故待今开方是缘因。若㨿能化意。何待此开。苟顺凡情。立以近称。今开近报。法界本如。岂由凡情。局彼流焰。关中𨿽立善不受报而不明善体本融。但众生无始唯流妄河。凡所修习。未掌不俱不受报言为从谁立。若约已发心者。乃由愿行所引。何关善不受耶。未发心来随生纳福。此善岂制令不受耶。故知不受之言善体无力。应知曾酬者。其因已谢。未酬者。毫善不亡。若曾曾发心。如水寄海。酬局因者。如果酬华。故今于彼未酬之因。开其局情。及曾趣向权乘道者。以一实观一大弘愿。体之导之(乃至)。问若尔。何故本论云。童子戏沙等。谓发菩提心。行菩萨行者。所作善根。能证菩提。非诸凡夫。及决定性声闻。未发心者之所能得。[前-刖+合]。斯乃从开说之。非语本善。故知定性。及现未发。纵有宿善如恒沙。终无自成菩提之理。故云非其能得。若未开项。则往已成非今若被开。则宿作成已。故知善体本妙。随执者心。是故开心。宿善咸遂。若心粗境妙。但开其心。如以相心持法华经。若开法华一句一偈等。若境粗心妙。境已随转。不须论开。若俱粗者。须心境俱开(已上)。故知善体本妙。由回向为生因。况复诧佛愿。致使世善为往业乎。随喜他善者。问。随喜他善。于自无功。何成往业。[前-刖+合]。因果经云。若有贫穷人。无财可布施。见他修施时。而生随喜心。随喜之福报。与施等无异(已上)。有云。此等文自爱尤深。愿求往生之行者。发愿已后。空凭昔所修。或随喜他所修。偏以之备己行。𨿽不可有之。假令其身不堪起行。其心欣求往生之时。解释不假令。文理有实者。唯愿心切要行业无不足者也。以此自他所修善根等者。释前二心具足之上。具回向心也。心若不真。心若有疑。回向既弱。发愿焉具。第三广以深心。守护得生心中。大分为五。一从初至大益也。先标以信资愿。可治退心。二问曰下至多得益也。广施问[前-刖+合]。释去疑情。以防外邪异见之难。以立决定得生之想。三又白下至庆喜何极也。借二河白道之譬。劝凡夫往生之法。四又一切下至常作此想。劝行者令作斯想。五故名回向发愿心者。结也。第一以信资愿治退心中。此心深心由若金刚者。言斯心者。指第三心。言深信者。是第二心也。问。上文既解深信已竟何重解之。徒费言论。[前-刖+合]。三心互资。成往生益事是大要。重举有在。况对异学。为坚其心。更出信功耳。有云。上则闻机法之信相。𨿽起决定之信心。正入第三心。实作得生想之时。今一度起疑。为生为不生。为除斯疑。云此心深信等也。斯乃上浅今深也。回顾落道等者。若闻群贼唤声。欲归东岸。故云回顾。从白道可落。故云落道。第二问[前-刖+合]中。问曰等者。问今问[前-刖+合]。与上深心问[前-刖+合]。有何差别。[前-刖+合]。先辨文段大旨。可知问[前-刖+合]差别。谓深心者。正信罪恶凡夫即往生机回向心者。以诸善根回向往生也。故上问[前-刖+合]。即难凡夫难生。[前-刖+合]众生易往。所谓文云。一切罪障凡夫。不得往生者。云何对治等。今此问[前-刖+合]。即责一生修福匪入。决有缘要行速生。所谓文云。云何一生修福念佛即入无漏无生之国等。前约人机。后约行因。斯乃弥陁别愿摄受凡夫(上问[前-刖+合]意)。顿教一乘一世成就(下问[前-刖+合]意)。其义可知。问。虽闻别愿顿教道理。而业道如秤。重者先牵。不知若有重罪。障不往生。此义如何。[前-刖+合]。圣教尽理犹致疑碍。是汝往生时未熟也。既十念灭五逆。汝疑何罪耶。十因云。若疑宿业者。何受难受之人身。又值难值之佛教。若有重罪。人身犹难。何况佛法。若疑现业者。造五逆者。具足十念。灭罪得往生。何况余业(已上)。明闇等者。待对譬中。具有五对。各合法者。且下辈中一声对十恶一念对破戒。十声对五逆。皆悉灭罪生善。命终一念。顿生彼土。为显此义。以举此类。于中明闇一对。显念佛法有灭罪力。空地水三对。显念佛法有生善用。火成坏一对显念佛一法。并有灭罪生善两益也。余行待对。例而可知。随出一门等者。八万四千门。门门不备余门。各出生死。皆得解脱。然邪人等。偏信己行。不信净教。故有斯破也。若欲学解等者。解义之时学一切教。修行之时。必藉一行也。般舟赞云。佛教多门八万四。正为众生机不同。欲觅安身常住处。先求要行入真门(已上)。从凡至圣等者佛教所说。不出凡圣佛果。故云凡圣等也。若欲学行等者。问。灭后众生。争知有缘要行。[前-刖+合]。文云我所爱。即是我有缘行。汝所爱。即是汝有缘行(已上)。第三借譬劝往生中。譬如有人等者。此譬喻出涅槃经二十三并大论等(云云)。合譬喻中。有不合法。谓百千里。及以水火置于南北。东西百步。二河各无底边。白道四五寸等也。若合法者。百千里者。譬十万亿刹水火置南北者。准五行方也。又贪起顺境。故在右方。嗔起违境。故在左方。右顺左违故也。言无底者。显贪嗔有九品。言无边者。明贪嗔通五部。东西百步者。一期百年也。白道四五寸者。譬小愿心。故下合法文云。善心微故喻如白道(已上)。到回等者。圣道难行。名为到回。余方净土。号曰避走。向酉可知。回住去者。回去。如前。所言住者。合欣都率内院欤。汝一心正念等者。举第十八愿意。言汝者。十方众生。言一心者。至心信乐欲生我国。言正念者。乃至十念。言直来等者。若不生者也。贪瞋强故等者。问。流转还灭。依善恶强弱。故释论云。诸染法有力。诸净法无力。背本下下转。名为下转门。诸净法有力。诸染法无力。向源上上转。名为上转门(已上)。文理极成。何许贪嗔强善心弱者。而犹得往生。[前-刖+合]。圣道净土二门。𨿽同止恶修善圣道门机。能治力强。灭惑障故。方成出离净土门机。善心𨿽劣。住止恶修善正见。而用随犯随忏之时。本愿加力。令微少善。以成出离大善。故乘本愿。即生净土。若不尔者。本愿何要师资决[利-禾+(光-兀+天)]。其义灼然。但释论者。偏述自力圣道门意。何以异门。难异门乎。问。上文既嫌具贪瞋行。而言不可。今许贪瞋强犹往生。一师所释。何忽相违。[前-刖+合]。上斥虚假意乐贪瞋既阙安心。故云不可。今举历缘对境所起贪嗔。安心不阙。故有生利。所望不同。故不相违。凡具决定往生心机。𨿽可非如昔月。然捡其实。净心如一两。其余悉浊乱。犹如龙得小水。以降大雨。因佛愿力。速成大善。而得往生。相传如斯。然世人云。他力出离。贪嗔无㝵。斯义令他即住邪见。或云。愿心微少。不得往生。斯义令他即生怯退。此二义。俱是不得上人相传之所致耳。嗔嫌烧功德者。抑功德势力。非灭善体也。一分二分者。譬一二年行。群贼等唤回者。即喻别解等者。问群贼或合十八界等。或合别解恶见人等。相违如何。[前-刖+合]。群贼有多类故不可成相违。自造罪退失者。若造大罪不忏悔者。罪业所惑。退往生心。愿诸行者重罪莫作纵使𨿽造。速可谏诲。问。既许贪嗔何罪退失。[前-刖+合]。随忏贪瞋。此喻水火。造罪不悔。是为退失。愿力之道者。传云。是行者愿也有云。和尚常释。言愿力者。是佛愿力。喻中白道。是行者愿。故知今文亦行者愿也。今亦可然(云云)。问。水火波浪污白道。何蹈白道至西岸耶。[前-刖+合]。众生心法。既通三性。纵起愿心。数起贪嗔。贪嗔起时。愿心成就。愿心起时贪瞋成就。贪嗔𨿽强。由意乐故。随犯随忏。亦起愿心。由佛本愿住持力故。临命终时。贪嗔虽具。贪瞋不起。即离系缚。方得往生也。问。白道之譬。为三心㧾譬。为第三心别譬。[前-刖+合]。传云。别譬第三心。标释结文无所诤故。问。既云。信顺二尊。又信东岸劝及西岸招唤。岂非深心。又云一心直进。亦可诚心。如何。[前-刖+合]。三心俱起。不相离故释第三心。前之二心。自出来耳。第四劝行者中。常作此解等者。解谓胜解[(留-田)-刀+ㄗ]可为体。想谓思想取像。为义。所谓斯者。即指二河白道喻也。第五还想回向中。还起大悲等者。问。唯有往想回向。无还想回向者。可生净土耶。[前-刖+合]。可尔。下三品文。未说有利他心。礼赞但释往相回向。不释还想故也。问。若尔。何故今释还想。[前-刖+合]。释二回向者约教本意。例如第一心摽利他真实(云云)。次揔结三心通万行中。三心既具等者。三心之文。𨿽在上品。道理应通下八品善。是故结云无行不成。义亦通被十三定善。故云通摄定善之义。文在中间。令通上下定散行也。然三心中。前后二心。及深心中就人立信。诸行全同。但于就行立信。众生宿习不同。执法异故。各就受法。可立其信。问。就行立信者信正定之业。若尔者何舍正业。信余行耶。[前-刖+合]。今释且就经本意。立正定业。不遮有随他机。亦信余法。例如天台。于尔前教。𨿽有兼但对带之失。而尔前教非无得益。是故本文释三心中。往往举诸行。以为往生业。所谓至诚心。云一切众生。身口意业所修解行(云云)深心云决定深信释迦佛说此观经三福九品。定散二善。证赞彼佛依正二报。使人欣慕(已上)。就人立信。云专心念佛及修余善。就行立信。云然行有二种一者正行。二者杂行。既明余业生。何着此文。不立其信也。又云回向得生。明文有之。然或执者。犹存三心局念佛义。回文就义。所立何要。验其义势。为成余行不往生义。非但是违上人所立。亦恐背和尚解释也。般舟赞云。种种方便。教门非一。但为我等倒见凡夫。若能依教修行者。则门门见佛。得生净土(乃至)。不得轻毁他有缘之教行。赞自有缘之要法。即是自相破坏诸佛法眼。法眼既灭。菩提正道。履足无由。净土之门。何能得入。佛伤叹云。生盲信业走。随业堕深𡊫。纵斯贪嗔火。自损损他人。长没无明海。遇木𣱵无缘(已上)。问。若言三心通余行者。何故。礼赞释至诚心。偏约正行。又解深心。唯云称名。[前-刖+合]。礼赞中。局释正行三心故也。二礼赞三心中亦二。一略解三心相。二如观经下。让疏广说。初中今信知弥陁本弘誓愿及称名号者。言本弘者。约第十八愿。言称名者。约众生行。斯乃并信本愿外缘念佛内因也。问。䟽云。四十八愿摄受众生。今何唯云第十八愿。[前-刖+合]。䟽文谈教相。故通明诸行三心。广论四十八愿。礼赞解行仪。故局释念佛三心。略述第十八愿也。有云。言本弘者。通四十八愿。言称名者。限第十八愿也。乃至一念无有疑心者。所谓一念。即疑心念。谓无有一念疑心也。问。后序文。云十声一声一念等。今亦上举十声一声。下云一念。知称名念。[前-刖+合]。文相不顺。谓隔定得往生之言。而言乃至一念故也。若少一心等者。所言三心。同时相应。更不可有具阙不同。然而前加行位。随行者根机。有具一具二。谓虚假增者。阙至诚心。疑心增者。阙信心。不回向增者。阙回向心。约斯义门。而释具三少一等也。

　　私云所引三心等事

　　外现等者。心住名利。舍出离念。奸饰外见。伪示贤善相。令他表知有三业善。故云外现贤善。其实此人愚恶懈怠无有真实。故云内怀虚假。是故玄忠寺嫌外现孝顺内怀不孝。终南山诫未有戒定现戒定相。即斯例也。今此集中。曲述内外不调之相。其义可见。翻外蓄内者祇应备出要者。问。所言贤善是不实行。何蓄内也。[前-刖+合]。只借贤善言也。翻内播外者亦可足出要者。问。内心虚假。何播外也。[前-刖+合]。隐德者出要也。何不播外也。如止观七云。当缩德露玼。扬彺隐实。密覆金贝。莫令盗见。若遁迹不脱。当一举万里。绝域他方(乃至)。若名利眷属。从外来破坏。忆此三术。啮齿忍耐。𨿽千万请。礭乎难㧞。护哉隐哉去哉(已上)。或翻内播外等者。凡今释意教安心。故以外贤善蓄内。可为出离安心。于外相者有左有右。方非所劝。故云播外。此被万机。未必䇿励隐德相也(云云)。揔而言之通诸行等者。义推。正直信心回向。可通二门。理可必然。々则三心通圣道文。往往是多。维摩起信三心。与今三心。同异思之。又一义云。通诸行法者。指定㪚行。在往生行者。指念佛行。往生之言。虽通诸行。题云念佛集。次下云往生之业念佛为先。从本意故。是要行故。且指念佛。云往生行也。问。定散九品所具三心。有浅深乎[前-刖+合]。尔也。有理有文。先理者。机有上下。心何一品。故受戒时。就受戒心。立三品别。罗汉得下品戒凡夫得上品戒等。凡善恶心各有九品。今此三心。何无浅深。浅深𨿽异。心体不别。故置一处。令通九品。次文者。十因引占察经云。至心复有下中上三种差别。何等为三。一者一心。所谓系想不乱。心住了了。二者勇猛心。所谓专求不懈不顾身命。三者深心。所谓与法相应。究竟不退。若人修习此忏悔法。乃至不得下至心者。终不能获清净善相(已上)。以斯文合本愿至心。又观念法门云。根性不同。有上中下。群疑论云。念佛名号。𨿽复不殊。由念佛心至诚差别。故今灭罪多少不同。下品上生罪业轻薄。死时无恶相。怖心不极。𨿽至心念佛。但能灭彼五十亿劫生死之罪。下品中生地狱猛火一时俱至。罪人忙悕。念佛至诚。由心彻倒。灭除八十亿劫重罪(已上)。文意可见。祖师云。随三心浅深。有九品阶位(外记大夫入道五十月。逆修说法词)。又往生大要抄。见三心可有浅深也。问。三心有退乎云何。[前-刖+合]多分不退。少分有退也。言不退者。若有胜机发三心时。佛愿强引。佛光常照。圣众镇护。专拂退缘。一世之行。时节又短。无遇退缘。此故不退也。言有退者。斯人软根也。𨿽发三心。若遇违缘。自有退失。既是凡失心也。何不退乎。故今文云。自造罪退。礼赞前序云。劝行四修法。用䇿三心五念之行。即得往生(已上)。然四修中有长时修。毕命为期。誓不中止。明知三心可退失。故以长时修。而护三心五念之行。又临终要决其义分明。又大经及异译中。明中悔者。彼𨿽暂退义通𣱵退。又本显药师经中悔类。净业先成。岂无三心。故群疑论退义炳然。问。礼赞云。蒙光触者心不退。云何会通。[前-刖+合]。就不退机。论多分德。若有劣机。值缘退者。非所遮也。祖师在世有其诤论。或云。三心不退。余人云退。上人意。亦存退义矣。问。三心有傍正。[前-刖+合]。三心至要。有何傍正。但对机时。应有傍正。谓约虚假增者。诚心为正余二为傍。若约疑心增者。深心为正。若约不回向增者。第三为正。又取要言之。深心为正以是信心决了凡夫为往生机。若具此心。二心自[且/八]故。二心不尔。注及安乐集。唯立三信。不释二心。信知亦三心中。深心为正也。问。三心何等心所为体。[前-刖+合]。后之二心。其体分明。谓深心者。大善地法中信也。回向心者。大地法中善欲也。注上释愿生偈之愿云。愿是欲乐义(已上)。又释愿偈揔持愿云。愿。名欲乐往生(已上)。若依娑婆入阿毗达摩正理等者。应云欣为体。第一心体。古来未决。今私安云。大善中舍也。光法师释[言*(采-木+(〡*日))]心所翻云。[言*(采-木+(〡*日))]谓[言*(采-木+(〡*日))]曲。翻曲即为正直。正直是舍。故品类足论第二云。舍者。身正直心正直也(已上)。身正直者。五识相应舍也。心正直者。意识相应舍也。又引集异门足论十五云。问。斯舍何所谓耶。[前-刖+合]。心平等性。心正直性。心无惊觉性。任运住性(已上)。又引入阿毗达摩论云(悟入造)。心平等性。说名为舍。[乞-乙+、]背非理及向理故。由此势力。令心于理及于非理。无向无背。平安而住。如持秤缕(已上)。又引正理论云。心平等性。说名为舍(已上)。又准唯识论。当不诳不[言*(采-木+(〡*日))]二种心所。彼无贪痴一分故。论云。何为诳。为获利誉。矫现有德。诡诈为性(已上)。具如传通记。

　　第九四修法事

　　言四修者。俱舍论二十七云。一无余修。福德智慧二种资粮。修无遗故。二长时修。经三大劫阿僧祇耶。修无倦故。三无间修。精进勤勇猛。刹[邱-丘+(丹-、+一)]刹[邱-丘+(丹-、+一)]。修无废故。四尊重修。恭敬所学。无所顾惜。修无慢故(已上)。又摄大乘释论八云。论曰。由无量无数百千俱[但-日+弓]大劫中。依数数修习。释曰。此文显三慧具四种修。不可以譬类得知。为无量。不可数知。为无数。百亿为一俱[但-日+弓]。非一俱𦙠。故言千。亦非一千。故言百非岁数。故言劫。非小劫。故言大。此即明长时修。数数修习。即显无间恭敬无余三修(已上)。斯等论藏所明四修。𨿽为圣道修行相貌。而净教中。其业亦要。故今师等。随义转用。如礼赞云。萻萨已免生死。所作善法。回求佛果。即是自利。教化众生。尽未来际。即是利他。然今时众生。悉为烦𢙉系缚。未免恶道生死等苦。随缘起行。一切善根。具速回愿。往生阿弥陁佛国。到彼国已。更无所畏。如上四修。自然任运。自利利他。无不具足(已上)。

　　善导往生礼赞云又劝行四修等事

　　毕命为期誓不中止者。论期佛果。故言无数。今期往生。故言毕命。但要决约远果。故言乃至菩提终无退转也。问。净土顿教。或一七日。或一十念。皆得往生。何云毕命。[前-刖+合]。群疑论五云念佛众生。闻净土教。有早有晚。发心之时。有迟有速。或命有长短。故经说不同。若临终之日。方逢善友教。发心念佛。亦得往生(乃至)。如其寿命遐长。多月不夭。还教尽其寿命。令称佛名。不可命促斯项。令其长时念佛。不可寿终百岁。只令一日称名。故三本经文。俱劝念佛。各随一义。教念有殊。彼此不妨。义无乖返。故观经对临终之者。极小一念十念。亦得往生净土。阿弥陁经。对经曰死人。能念佛亦生净土。无量寿经对长寿不死之者。长修功德最多。或长时长日修念佛。又斯三别。即三品修。上者说一形。中者说日。下者说时。于九品中。各有多种。故𨿽并往生咸无苦𢙉。华开悟道。早晚不同。经说有殊。由斯意也(已上)。要集云。问。若必毕命为期者。如何感和尚。云长时短时多修少修。皆得往生耶。[前-刖+合]。业类非一故。二师俱无过。然毕命为期。勤修无怠。令业决定。是为张本(已上)。疏四云。上尽一形。下至一日一时。或从一念十念。至一时一日一夜。大意者。一发心已后。誓毕此生。无有退转。唯以净土为期(已上)。安乐集云。问曰。无量寿大经云。十方众生。至心信乐。欲生我国。乃至十念。若不生者。不取正觉。今有世人。闻此圣教。现在一形不作意。拟临终时。方欲修念。是事云何。[前-刖+合]曰。此事不类。何者。经云十念相续。似若不难。然诸凡夫。心如野马。识[劇-豦+(皮-(〡/又)+(處-虍+王))]猿猴。驰骋六尘。何曾停息。各须宜发信心。预自克念。使积习成性。善根坚固也。如佛告大王。人积善行。死无恶念。如树先倾。倒必随曲也。若刀风一至。百苦凑身。若习先不在。怀念何可弁(已上)。群疑论五云。问曰。若念阿弥陁佛。得生西方。要假多日多年生净土。亦须勤诚勉励。长时称念佛名。如其临死至诚念佛。亦生净土者。且人生百岁。乐少忧多。别易会难。叹娱时促。但须驰骋五欲。放纵六情。[妻-女+水]烛夜游。连霄聚兴。临终之月。念佛一声。即得往生。𣱵超众苦。何须长时苦行勤恳。四修不倦。三业靡空。同是得越娑婆。何劳长时苦行也。释曰。此有数意。不可预闻净教。弃而不修。待至终时。方当念佛。一即汝欲愿生净佛国土。推欲避此苦𢙉生彼西方。不𣱵无上菩提。不行菩萨之行。但欲纵情宝树恣意珍台。不愿悟无生。就斯垂终一念。若为志求佛果。证三菩提。愍诸有情。速证正觉。于此秽土。恐退菩提。就彼净土。方增修妙行。登不退位。救苦众生。方欲无间长时具修万行。何为今闻净法。不𣥜修行。更事矫奢。广行放逸。垂临终月。念佛生耶。若欲至求无上大果。发菩提心。愿生净土。所恨流浪生死。无始沉沦。闻说西方净土教法。即须身毛皆竖犹如㧞出。悲泣雨泪。恨闻此教法晚至今生。即须昼夜精勤。一心匪懈。宁得闻佛净教。更纵六情。系日连霄。造十恶罪。推至终月。方念佛名。无惭愧言。岂成道理。又若垂终念佛。长时称名。功行不殊。悟道无别。可须任汝斯言。推至在后。如其念增。念々增道。功不唐损。罪业转微。福德渐胜。成其上辈。速悟无生。利益不同。岂得唯修一念。且粗衣妙服。好餐细食。一种盖形。并除饥渴。尔即去斯㢢服。着彼罗纨。不食秽餐。欲求美膳。况念佛多少。功行不同。便即弃彼长时修。就斯促念。贪好衣食。曾无此言。闻修净行。舍长就短。是汝烦𢙉无惭愧言。魔语鬼语。坏乱佛法。实无一念愿生之心。见他长时专诚苦行。故为斯语。坏他净意。自损损他。深须觉察。又汝今时闻说净法。内无苦𢙉。外具善缘。不肯修行。待终念佛。临终念佛。𨿽亦得生。然此辈人。万不一往。或善友邂逅未必相逢。或众苦缠身。不遑念佛。或偏风不语不得称名。或彺乱失心。岂能注想。或忽逢水火。不暇至诚。或辄遇狐狼。以此夭命。或逢值恶友坏尔信心。或饮酒过差。昏眠致殒。或军陈斗战。奄尔命终。或回坠高岩。难修正行。众多障难。卒述难周。无得一向不修。耽兹五欲。但言终日一念即生。宜应发精进心。除懈怠想。励兹三业。䇿彼六时。昼夜精勤。学与时竞。一生净土𣱵离盖缠。乃至菩提。常无退转。利益弘广。宜须用心(已上)。不杂余业者。无余修名。唯修正行。不杂杂行。故云不杂余业。故要决云。专求极乐。礼念弥陁但诸余业行。不令杂起(已上)。既对念佛行。云诸余业行。故知余业即是杂行。问。要集引两师无余修已云。宝积经说乐于作业。营于众务(云云)。世业众务。名诸余业。何言杂行。[前-刖+合]。余业言。正在杂行。世业亦障专修行。故显其意耳。况宝积经亦见造塔等事善。云众务耶(云云)。无间修者。即有二义。一不间杂行。二不闲烦𢙉。故名无间修。问。无余修中。已嫌余业。何重嫌之耶。[前-刖+合]。彼此余业。虽同杂行。所望别故。不成繁重。谓无余修。为嫌杂起心。专令修正行。诫诸余业。如彼卢山嫌谢灵运有杂起心也。无间修下。为嫌懈怠心。令精勤修习。诫诸余业。若杂余业。正行间断。生懈怠故也。随犯随忏者。心地观经云。或有一类凡夫僧。戒品不全。生正见。赞咏一乘微妙法。随犯随忏障销除。为诸众生成佛因。如是凡夫亦僧宝。如郁金华𨿽萎悴。犹胜一切诸凡夫正见比丘亦如是。四种轮王所不及(已上)。不隔念等者。前念犯后念忏中无余念。是名不隔念。若一时中犯罪。时忏不迄二时。是名不隔时。不隔日义。准时应知。问。何故念约二念。成不隔义。时日不尔耶。[前-刖+合]。念是短促。善恶异故。犯忏前后。定应二念。时日延长。一时日中应有犯忏。故𨿽同名不隔念等。其义异耳。或如念于两时两日应名无间也。问。夫忏悔者。悔已不作。而今世人等。自于罪体。𨿽有悔心。悔心弱故。数犯罪业。为是亦忏悔否。[前-刖+合]。下根行者𨿽造罪难止。而信因果。深恐恶业。一心念佛。亦是忏悔也。但于罪业。若起恶无过之心者。𨿽悔不灭。若所逼贪嗔犯恶业者。用忏悔时罪业可灭也。有圣教诚证。莫起邪见矣。瑜伽论云。若欲断彼。生起意乐发勤精进烦𢙉炽盛。弊抑其心起嗔盖等。无所违犯(已上)。法界所流者。言法界者。即是真如。梁摄论十。释十真如中第三地所流真如云。于三地由胜流义。释曰。真如于一切法中最胜。由缘真如起无分别智。无分别智是真如所流。斯智于诸智中最胜。因斯智流出分别后得所生大悲。此大悲于一切法中㝡胜。因此大悲。如来欲安立正法。救济众生。说大乘十二部经。此法是大悲所流(已上)。

　　第十化佛赞叹篇

　　问一切往生必感化赞耶若皆感者。如下下品。但见金莲。何有赞叹。亦下中品𨿽说化佛。不明赞叹。中品下生。佛赞俱无。若不感者。大悲迎接。平等无偏。无佛赞者。岂称悲愿乎。[前-刖+合]。来迎必有。由本愿故佛赞不定。由机别故。又既有来迎。必应闻赞。文无者略也。问。上中上下中中余行。亦有化赞。何云唯赞叹念佛耶。[前-刖+合]。非言化赞不通余行。今下上品。闻经称佛二行相并。而于其中。依愿非愿之差。论赞不赞之异而已。

　　观无量寿经云或有众生等事

　　多造众恶无有惭愧者。十恶轻罪。名为众恶。言惭愧者。耻自。名惭。耻他。名愧。又天见隐罪。耻天。为惭。人见显罪。耻人。为愧。又依自法力。崇重贤善羞耻过罪。对治无惭耻诸恶行。是为惭也。依世间力。轻拒暴恶。羞耻过罪。对治无愧。息诸恶业。是为愧也。与此相违。名无惭愧。十二部经首题名字者。一者修多罗。或云修妒路或云苏怚䌫。此则𣑽音随方不同。翻名亦多。且举一二。仁王经中。翻云法本。如来言教。诸法本故。如大般若。翻云契经。契当深理。贯诸法故。此有二种。一者揔相。涅槃经云。始从如是终至奉行。皆修多罗(大小乘教。悉为此部)。二者别相。杂集论云。长行略说所应说义(余十一部所不摄故)。二者祇夜。此云重诵。新云应颂。或云。一由长行说未尽故。二为后来更颂故也。此有四五六七言等偈颂不同者三者和伽罗[邱-丘+(丹-、+一)]。或云婆伽[邱-丘+(丹-、+一)]。或云毗伽罗[邱-丘+(丹-、+一)]。此云授记。新云记莂。斯有多种。五道三乘授记异故。然授记法。佛现微笑。从其面门放五色光遇斯光者。恶趣安乐。根阙具足。欲天猒乐。色天猒禅光照十方。遍作佛事。还绕三匝。从佛足下入。记地狱相。膞入记畜生。䏶入记鬼。𦜢入记人。胸入记天。口入记声闻。眉间入缘觉。顶入。是授菩萨无上菩提记相。光现斯相。然后阿难等诸弟子发问。如来尔时授记。或云。一记弟子生死因果。二记菩萨当成佛故。四者伽陁。斯云不诵偈经。新云讽诵。谓[孑*爪]起偈。一为易诵持故。二为乐偈者故。五者优陁[邱-丘+(丹-、+一)]。此云无问自说。新直云自说。一为令知而请法故。二为令所化生殷重故。念佛慈悲。为不请友。譬如婴儿不言饮乳。母悲心重自衘乳汁。六者尼陁[邱-丘+(丹-、+一)]。法华等经。翻为因缘。谓诸佛语本因缘故。仁王等经翻为戒经。依犯因缘一一制故。亦云缘起。一因请方说。为重法故。二因事方说。知本末故。七者阿婆陁[邱-丘+(丹-、+一)]。此云譬喻。一为深智。令解真故。二为浅识。举扇动树。而教风月故。八者伊帝曰多伽。或云一曰多伽。法华经等。翻为本事。智度论中为如是语。此经则说弟子本事。如佛说偈。不寐夜长。疲极道长。愚生死长。莫知正道如是等也。然准涅槃第十四卷。此部四佛名号改易。鸠留孙佛。名甘露鼓。拘[邱-丘+(丹-、+一)]含佛。号曰法镜。迦业如来称分别空。释迦如来称本事经。或云。一说佛往昔事。二说弟子往事。九者阇陁伽。此翻本生。说佛本生种种事故。如昔为师子受[獼-爾+(乞-乙+小)]猴寄。以爪攫𦚰肉报鹫饥。又于疾病世。变作苏摩䖝。以肉遍布施。疗诸有疾者。如是等类。其事非一。或云本生经。谓说昔受身。一说如来。二说余者也。问。本事本生。有何差别。[前-刖+合]。说昔作事。名为本事。语昔受生。以为本生。然九品义。本事限弟子。本生在如来。圆觉䟽通如来余者。而成其义。十者毗佛略。此云方广。为诸菩萨速证菩提。故如来所说大乘经通名。其理无二。故名为方。一切包留。故名为广。涅槃经云。所谓大乘方等经典。其义广大。犹如虚空。是名毗佛略经。或云。一广大利乐。二广陈正法。十一者阿浮陁达摩。此[(米/田)*月]希法。或未曾有。如佛示现希奇事。时众皆起未曾有想。因此为名涅槃经云。如彼菩萨初出生时。无人抶持。则行七步。放大光明。遍照十方。亦如[獼-爾+(乞-乙+小)]猴手捧[宓/石]器以献如来。如白顶㣘。佛边听法。如魔彼䀏返为青牛。行瓦钵间。令诸瓦钵互相棠触。无所伤损。如佛初生入天庙时。令彼天像起下礼敬。如是等𦀇。名未曾有。或云。一广德业殊异放。二法体希奇故。十二者优婆提舍。斯云论议。涅槃经云。如佛世尊所说诸经。若作义论。分别广说弁其相貌。是名优婆提舍经。或云。一以理深广故论。二以义不了故论(已上翻名释义。多依九品义意。每十二部各具二义。出圆觉䟽)。大师所判。约斯十二部一声十二相对。问[前-刖+合]灭罪多小不同故也。白莲记云。十二部者。通名大乘经典。或法华。或光明。或华严。及今经首题等。并得言经题(已上)。九品义云。首题名字者。则修多罗乃至论义。又释首题名字者。诸大乘经首题之名也。如言华严妙法华等(乃至)。斯等经中。具十二部经。所诠之理。极最胜故。一闻首题。灭罪生善。能尽轮回业。速生极乐世界(已上)。

　　私云闻经之善等事

　　[前-刖+合]曰造罪之人等者。唯赞佛名。即有三义。一心㪚摄。二闻称异。三愿有无。斯经疏中。于当文下。释前二义。至化赞文解第三义。细寻可了。又九品义云。问曰。经是佛师。德岂劣乎。何故闻经。唯灭千劫罪。称佛名除五十亿劫。[前-刖+合]曰。只闻经而不口称。故唯除千劫罪。今非唯闻名。兼亦口称。故除多劫罪。非是佛与𦀇功能有胜劣。又释。阿弥陁佛。由昔因位大愿力故。令称名者。灭多劫罪。十二部经。三世常住。非如彼佛有因果位。故不同也。又释。十二部名。散动心时闻余心间杂。故唯除千劫罪。阿弥陁佛名。以最后心称。余心不隔。故灭五十亿劫。是因心而致不同也。非境之有胜劣矣(已上)。私谓。斯释。妙符大师释义。但次第异。今之第一释。即䟽第二义。今第二释。即䟽第三义。今之第三释。即疏第一义也。此中。愿力义留心而思之。问。若云佛名文言约。故摄散住心者。诸佛名号及神咒中。即有少自六字之者。彼等念力。恐胜今念。[前-刖+合]。𢝰而言之。言多心散。言少心摄。理数必然。但称佛功优。既有三义。设具一义。余义若阙。不足为优。故就简略行。亦论愿有无则无愿为劣。有愿为胜也。临终之时。百苦凑身。大悲本愿。仰而亦可仰耳。

　　第十一约对杂善赞叹念佛篇

　　观无量寿经云若念佛者等事

　　分陁利华者。法聪记云。此云白莲华。华中㝡胜妙色显众色之本。为世崇重。若念佛众生。为世所贵。故举斯为喻(龙兴知礼等师同云白莲[莁-┴+十])。大日经䟽五云。分荼利华。华可有百[葉-廿+卄]许。[葉-廿+卄]々相承圆整最可爱。外业极白。内色渐微黄乃至最在内者业色相近也。此华极香也。昔琉璃王害释女时。大迦业于阿耨达池取此华。褁八功德水。洒之诸女。身心得安乐。命终生天。因是投华于池。遂成种。至今犹有之。华大可爱。径一尺余。尤可爱也。此法华所引申者。是漫荼罗八叶者也(已上)。问。若言白莲者。正观记云。涅槃云。水中华。分陁利华第一(已上)。而三十六经云水中华。青莲华第一。智度论云。陆地生华。须摩[邱-丘+(丹-、+一)]提第一。水中生华。青莲华第一(已上)。依经论推记文。分陁利华。应是青莲[前-刖+合]。圣教相违。不须和会。法华玄七云。睿师序云。未敷。名屈摩罗将落。名迦摩罗。处中盛时。名分陁利伽。远师云。分陁利迦是莲华开发时喻。然体遂时迁名。随色变故。有三名也。大经亦云。人中莲华分陁利华。二名并题者。应有通别之异。今取莲华是通分陁利是别称。道朗云。鲜白色或翻为赤。或翻为最香。皆𨳩盛之义。举分陀利则兼之矣。同云。分陁利此翻莲华(已上)。此华相传名蔡华者。言蔡华者。即是莲华。但蔡华名。振古未决。近比有儒者。勘得此义。谓论语之公冶长篇注云。蔡。国君之守龟。出蔡地。因以为名焉(云云)。斯文蔡者。灵龟之号也。出蔡地。史记龟䇿传云龟千岁乃游莲华之止(云云)。斯文莲华者。蔡所游之华也。千岁龟即是灵龟故也。以史记文思今解释。蔡华者。当于莲华也。当坐道场生诸佛家者。道场有二。一应化道场。谓中[(留-田)-刀+ㄗ]度摩诃陁国菩提树下金刚座上。是名道场。一切菩萨。将登正觉。皆坐斯座上。起金刚喻定也。二真实道场。谓机根熟。不简时处。内证佛果。天上天下。山林河海。莫非道场。是以八岁龙女。悟即身于海底之风。四果鹙子。显得忍于𦒿崛之月。即其类也。又净影云。随化以论。菩提树下得道之处。名为道场。处斯得佛。故名为坐。㨿实以论。义有通局。通则菩萨一切行德。能生佛果。此名道场。如维摩说。局则末后金刚三昧亲生佛德。名为道场。依之得果。义说为坐(已上)。问。往生已后。方成佛果。若尔应云生诸佛家当坐道场。[前-刖+合]。大乘本意。在期佛果。是故。先明当坐道场。知所期已。应求径路。是故。次说生诸佛家。谓怯弱机不生净土。设经沙劫。佛果难证。若生净土。修行任运。无上佛果。岂为赊耶。实非杂善等者。言杂善者。是杂行也。问。下文云上来𨿽说定散两门之益。望佛本愿。意在众生一向专称弥陁佛名。今亦应云超绝定散。[前-刖+合]。往生业有三重。一者念佛。二者四种正行。三者杂行。其中。念佛最胜。杂行最劣。四种正行。从容不定。且对㝡劣。叹其胜行。再往论之。应云念佛超绝定㪚。复次经文。初劝观佛。后叹念佛。故今准上下文势。且除定善。复次经流通中。即有其三。一流通定善。二流通念佛。三付属念佛。前二劝持。后一付属。于劝持中。即有其二。一则流通十三定善。二则应劝九品诸行。𨿽然从胜唯劝念佛杂行劣故。不别流通。其实随机可劝九品。为显斯意。不论定善散善。唯对杂业。叹念佛也。

　　私问曰经云等事

　　好人者是待恶者。问。设对念佛。杂善非恶。何言恶人。[前-刖+合]。今好恶者。即胜劣义。谓修杂行利益劣。故是名为恶。非谓恶业。余准知之。能除灭逆罪所不堪余行者。问。余行灭逆。文证是多。[前-刖+合]。非谓余行都无灭逆。今所论者。五逆罪人。临命终时。起与果用。依十念功。灭罪得生。以此为䂓。余行不尔。是则任经现文。判此义也。故慧心云。极重恶人。无他方便。唯称弥陀。得生极乐。全与今同。无明渊源等者。无明迷本。亦是沉隐为二惑本。譬如𣲖流出自渊源。中道心体。亦是深理为空假本。譬如皮肉起自腑藏。问。例证意何。[前-刖+合]。空假二观。但断二惑(见思尘沙)。如定散二善。但化善机。中道正观。断无明惑。如念佛行。独化恶人。六波罗蜜经五藏者。前三小乘。后二大乘。前四显教后一密教。若彼有情不能受持等者。举无解机。或复有情造诸恶业等者。举无行机。故超悟疏云。无解无行四重八重等者。男立四重。女立八重。四重者。淫盗杀妄。八重者。四重如前。五摩触。六八事(私云。律名句云。一捉手。二投衣。三入屏处。四共立。五共语。六共行。七身相𠋣。八共期)。七覆尼。八随举苾刍(超悟䟽文)。五逆者。或单五逆。或复五逆。具出圣教。阐提等者。超悟䟽云。不信因果。名一阐提。不信大乘。名谤方等(已上)。念佛三昧是如揔持亦如醍醐者。真言念佛。𨿽同灭逆。若约机根。非无差别。所谓真言化上根者。以菩提心论云若有上根上智之人。不乐外道二乘法。有大度量勇𨦣无惑者。宜修佛乘故。念佛摄下机者。以十住毗婆娑论云为大人志[乾-乞+(夸-大+ㄆ)]者。说难行道法为怯弱下劣人。说易行道法故二论同是龙树所造。仰访深意。难易分明。传闻后禅林寺云。念佛出离易于真言(云云)。意在于此。抑此人者。五相栋梁。三密金玉。南天之遗教。东寺之秘法。何法不传。何教不受。然而归选择集入净土门。且阁本业。偏行念佛。彼所说。不可不信。念佛三昧重罪尚灭等者。智度论云。问曰如菩萨三昧。种种无量何以故。赞是念佛三昧。常现在前。[前-刖+合]曰。是菩萨念佛。故得入佛道中。以是故念佛常现在前。复次念佛三昧。能除种种烦𢙉。及先世罪。余诸三昧。有能除婬。不能除嗔。有能除嗔。不能除淫。有能除痴不能除淫。有能除三毒。不能除先世罪。是念佛三昧。除种种烦𢙉种种罪(已上)。五逆回心通上々等者。若命延日积。运心年䦨者。设𨿽逆者。可生上上。念数多故。今言通者。非必取十念数。经置下品。临终回心。时短促故。又五逆十念。直可生上上。心有强弱故。夫善之与恶。苦乐在心。升之与沈。净秽由佛。佛愿叵测。佛力绝思。是故。五逆犹坐金刚台也。明破闇时。何闇留室。十念亦升上品莲也。风拂云时。何云残天。则知上々信心若起。上々佛利何隔。故飞锡宝王论中云问。一念十念往生净土。何者为正。对曰。但一念往生。住不退地。斯为正也(乃至)。又大无量寿经。明一念念佛皆得往生。观经十念良有以也。盖为遭疾羸力微心劣故须十称弥陁。以助其念。若心盛不昧。一念生焉(已上)。凡一一行。各通九品者。无量寿经三辈之中。各明念佛及菩提心。是其证也。斯之二行。既通三辈。余读诵等亦通九品。读诵妙行机有九品。经显上々隐余八品。解第一义机有九品。经显上中隐余八品。发菩提心机有九品。经显上下隐余八品。尽形持戒机有九品。经显中上隐余八品。一日持戒机有九品。经显中中隐余八品。世善往生。机有九品。经显中下隐余八品。一声称佛机有九品。经显下上隐余八品。一念佛名机有九品。经显下中隐余八品。十声念佛机有九品。𦀇显下々隐余八品如斯一品具有九行。九品合论。九々八十一品也。问。余行通下品者。读诵等行。化轻次重罪耶。[前-刖+合]。今经意者唯明念佛治重罪者。故为极恶最下之机。方说极善最上之法。而显念佛之功能。若㨿斯意。上六品行生下品者。只是善人。其机㝡劣生下三品。非如念佛化重罪者也。问。下三品行俱是念佛。非念多少。何分九品。[前-刖+合]。念佛浅深。有二种义。一依心浅深。二依念多少。故今一声十念各通九品。依心浅深故也。问。中上中中。若以尽形一月为异。何故疏云然修戒时。终身一年一月一日一时等耶。中上一品有一日戒与中中品有何差别。[前-刖+合]。经文且约尽形一日。为两品异。释家亦准上上品时云一形一时也。若约同时。而判品位。更依受戒用心缓急。可有两品别也。一切无有睹见佛者。问。念佛余行俱得生者。得生已后。念念增进证入上位。纵𨿽余行。何见入灭。[前-刖+合]。经有诚言。唯可仰信。又念佛余行。付初生者而论之也。谓佛灭后。二大菩萨接引十方。二行机俱𨿽得往生念佛众生尚见不灭度余行行者。见入灭也若余行机在世时生。增进上位。不可见灭故今文云。般涅槃时。观音势至接引十方唯有一向专念阿弥陁佛往生者。常见弥陁现在不灭(云云)。此乃付灭度后生机论之而已又是如来念佛劝化之巧言也。又恐绰公称名劝进之辞而已。又有一义。集上云。问曰。如来报身常住。云何观音授记经云。阿弥陁佛入𣵀槃后。观世音菩萨次补佛处也。[前-刖+合]曰。此是报身示现隐没相。非实灭度也。彼经云。阿弥陁佛入涅槃后。复有深厚善根众生。还见如故。即其证也。又宝性论云。报身有五种相说法。及可见。诸业不休息。及休息隐没示现不实体。即其证也(已上)。所言休息隐没者。机进上位能化教主。隐前劣身。现后胜身。恐当前佛入灭后佛成道之文。若尔纵至地上。见隐没相有何妨哉。爰知隐前劣身。云弥陁入灭。现后胜身云观音成道欤。问。若尔不见前劣身。感见后胜身。还成余行得。何属其失哉。[前-刖+合]。不然。为念佛人。弥陁一佛数现胜身。地地施化。盍胜于见入灭之机。常见弥陁。不见弥陁。岂非得失。问。休息隐没者。一佛示现亦非长劫。故心地观经云。为化十地诸菩萨。一佛现于十种身(乃至)。前佛入灭。后佛成道。不同化佛经劫现(已上)。然授记经。别佛相继。三佛中间各经多劫。岂不相违。[前-刖+合]。此事实难。但试会之。凡论此义。有其四种。一者常住报身为一机缘。𨿽现入灭。或不经时(心经)二者或经多劫(记经)。三者一佛多佛现灭成道(心经)四者别佛相继(记经)机宜不同。圣应非一。圣应虽异皆约报身。但不同化佛经劫现者。若论化身。过百三十劫。今乃得一见一百八十劫。空过无有佛。设贤劫中。第九第十。十五二十等劫之中。千佛𨿽现。自余劫中都无佛出。第九劫中四佛出世。犹𨒬六四二万一百等时第十五劫。九百余佛𨿽数出世。八相间隔。必定多时。报身不然。或不经时。或经多时。经劫不定。故云不同。又𨿽为一机现灭经劫。犹为一类不息化者。皆报身相。非如化身机缘薪尽。𣱵归灭度。又二佛中间。更无法灭。不同化佛灭度之后。必有法灭。又化身必具生天等相。报身不然。不同非一。次一佛现于十种身者。是常途说。别佛相继。亦是一途。是以同𦀇云。能化所化随地增。各随本缘为所属或一菩萨多佛化。或多菩萨一佛化(已上)。又集上云。今此无量寿国。即是从真垂报国也。何以得知。依观音授记经云未来观音成佛。[(天*天)/日]阿弥陁佛处。故知是报也(已上)。问此文不明观音补处。既是化身仪式。而非报身。何还引之。为报身证。[前-刖+合]。教时义云。见道以前大悲薰煮为因。为十地菩萨。现他受用身。初地见佛坐百业华。即可百大千界。且弥陁佛初地所见二地所见。佛坐千业华。乃至十地所见转大。此他受用。随有父母。不先处天方下成佛。鼓音王经。弥陁父名月上毌名殊胜妙颜观音授记经说。弥陁灭后。观音七宝菩提树下成等正觉。胜弥陁国百千万亿。斯佛灭后。大势至成佛。十地机先熟。故化彼即身成佛。不说先住何处后来补处。即以此身就座成佛。是他受用身生因所生成就之相(已上)。以斯解知。有生天相是化成道。即身成觉是报身相。一得斯解。即散朦昧又慈恩佛土章中。引观音补处文。属他受用成道。又大阿弥陁经说三佛成道之仪。凡三经所说净土。皆是本愿所成净土。异译大经何非报耶。问。若以记经入灭合前佛入灭后佛成道之文者。弥以有疑。弥陁住世兆载𣱵劫。纵𨿽余行人。可进上地。若云进者。速可感见观音成道。何二佛中问送多劫耶。[前-刖+合]。集文既以记经入灭合隐没相。隐没相者。揔判报佛化仪。故合心经泛说他受用之文。而料简之。三佛相继之化仪者。妙符心经或一菩萨多佛化之文。但至时节长夂难者。斯义难通。恐是教门之权说欤。是故大阿弥陁经中。𨿽说三佛相继之义不说时节长远之旨。须依斯文。而会记经长远之说。例如法华。𨿽说生灭度相之罗汉。于彼土回心。而不说𦀇劫。涅槃经明五果回心经八六等。然如天台会𦀇劫说云。经存教道被钝根者。逼令现发(已上)。而判属于敦逼之言。今亦如是。长远之说。且存教道。为舍余行。令修念佛。设一途说。若论实义。三佛感见。机缘顿熟。佛佛各各。不待时而成等正觉。々々可应地々机缘而已。问。二佛中间。何者说法。[前-刖+合]。经云。彼佛灭后。一切宝物。浴池莲华。众宝行树。常演法音与佛无异(已上)。问。二佛中间。生彼土机。预谁来迎[前-刖+合]。集云。唯有观音势至。住持安乐。接引十方(已上)。

　　选择传弘决疑钞卷第四终
国家图书馆善本佛典第 42 册 No. 8905 选择传弘决疑钞


　　选择传弘决疑钞卷第五

　　沙门良忠述

　　第十二付属佛名篇

　　问。准法华等付属仪式。三摩付属。是显殷勤志。示未来流通。今化极恶。大悲究极尤可三摩。如何无耶。[前-刖+合]。化仪随时。设无三摩。何必疏相。大品前后付属。宝积会会付属。未言必有三摩仪式。亦此例也。又可三摩。文无者略也。

　　观无量寿经云佛告阿难等事

　　正明付属者。诸师多云流通。不言付属。但天台云结名为付属。与今同也。问。序分文。云阿难受持。宣说佛语。地想观。云汝持佛语说是观地法。华座观云汝等忆持广为大众分别解说。流通分云行此三昧者。又云若念佛者。又云持无量寿佛名。何云唯以念佛付属阿难。[前-刖+合]。流通有二。一劝持流通。除付属外。自余流通是也。二付属流通。持名文是也。劝持付属之名目者。出自天台。先劝持者。从迹门中。至于本门神力品末。揔相对机。而暂𨿽劝受持流通。非殷勤仪。然迹门者说未终。故无付属也。故释云。但有劝持无属累也(已上)。次付属者。本迹说已。三摩侧塞三变净土之菩萨顶。而说今以付属汝等。是郑重之仪也。今释同之。序正中有流通之文。唯云劝持劝说。不名付属。今至此文始云付属。宛如彼宗名目而已。

　　私云案䟽文等事

　　一定散二念佛者。问。下品念佛。即是散善。何故定散外开立耶。[前-刖+合]。既云案䟽文有二行。即指今上来𨿽说等文也。今消此文故。且为二行也。意云。先言上来虽说定散两门之益者。第一揔明定散二善也。次言望佛本愿专称佛名者。第二别明念佛一行也。揔中有别。开其别行。立为念佛。顺佛愿故。超绝行故。修十三观可得往生其旨见经敢莫疑虑者。经云。唯愿佛日。教我观于清净业处。又云。唯愿世尊。教我思惟。教我正受。定善若不生。夫人何请。故佛[前-刖+合]言。汝今知不。阿弥陁佛去此不远。汝当系念谛观彼国。净业成者。我今为汝广说众譬。定善若不生。佛何许说。又云。如来今者。教韦提希及未来世一切众生。观于西方极乐世界。以佛力故。当得见彼清净国土。应时即得无生法忍。此明如来欲为夫人及未来等。入观住心。𤁒神不舍。心境相应。见境得忍也。未来凡夫不得定者。如来劝发便成徒语。又地观文云。若观是地者。除八十亿劫生死之罪。舍身他世。必生净国。心得无凝又楼观文云。若见此者。除无量亿劫极重恶业。命终之后。必生彼国。又座观文云。此想成者。灭除五万劫生死之罪。必定当生极乐世界。又势至观云。观此菩萨者。不处胞胎。常游诸佛净名国土。指灼得生。出此四观。又自余观中。其义非无。谓树观成。具见宝林。网帘连晖悬天。华分千色。果现他方。又心水渐静。池观成时。正睹也池岸七宝胱水。々色々々。兼闻也华间树上扬波。波声々声。宝树瑶池。宛在眼前。三昧定力。盍资身后。何况像观真身观观音观。观观中有观成有灭罪。依报观尚生。况正报观。势至观既生。况弥陁观音。又杂想随机。想池水丈六。易境转心。岂无观成。问。现见当世。无得定者。故知经说。唯是方便。[前-刖+合]。未来有正像末法。此界有中国边境。何局当时。更难通说(云云)。散善有二一者三福二者九品者。问。三福九品。是开合异。更非别行。何为二行。[前-刖+合]。序分正宗二处说。故分而为二。非谓别体。并举二者。为以三福合九品行。䟽开为二。亦此意也。世间孝养者。孝经云(闻宗明义章)。身体发肤受于父毌。弗敢毁伤孝之始也。立身行道。扬名于后世。以显父毌。孝之终也。又云(土章)。资于事父。以事毌。其爱同。资于事父。以事君。其敬同。故毌取其爱。而君取其敬。兼之者父也。故以孝事君则忠。同注云。孝者。子妇之高行也。忠者。臣下之高行也(已上)。言事君尽命。曰忠。事亲尽力。曰孝也。事亲尽命。则曰之不孝。所以毁父毌之遗体也。又同注云。君子之道。谦约自持。居上不骄。处下不乱。推歒能让。在众不争。故远于咎悔而无凶祸之灾(已上)。又云。生则事之以爱敬。死则事之以哀戚(已上)。史记云。家贪亲老。不择官而仕。负重涉远。不择处而息(已上)。论语云。父在观其志父没观其行。三年无改于父之道。可谓孝矣(已上)。出世孝养者。行事钞云。二明生缘奉讯法。五分毕陵伽父毌贫穷。以衣食供养。佛言。若人百年之中。右肩担父。左肩担毌。于上大小便利。极世珍奇衣服供养。犹不能报须㬰之恩。从今听比丘。尽心供养父母不尔者得重罪。僧祇父毌不信三宝者。应少经理。若有信者得自恣与无乏若父母贫贱将至寺中。若洗母者不得触。得自手与食。父者如沙弥法无异。一切皆得。涅槃。以佛法僧三事常住启悟父母乃至七世皆令奉持乃至自学教人。即名护法者。得长寿等。毗尼母云。若父母贫苦。先受三归五戒十善。然后施与。若不贪。虽受戒不合与。四分阿难请授爱道戒中。云乳养长大有㤙。故佛言。若闻三宝名字。已是报恩。何况得净信等。杂宝藏。慈童女长者。家贪独养老母。现世得报缘。鹦鹉孝养盲父母。得成佛缘。增一云。孝顺供养父母。功德与一生补处功德一等。又云。教二人作善。不可报恩。谓父母也(云云)。是故比丘。常当孝顺供养父母不失时节。当如是学。五百问论云。父母盲病。无人供给。得乞食与半。自能纺绩与衣食犯罪。况为理藏棺木等。僧祇。比丘不得唤阿爷阿娘阿郎阿娑阿兄阿娣乃至姨妒等。不得唤本俗名。准应优婆塞优婆夷等增一云。四姓入佛法。同名为释迦种子。不得依俗姓。比丘当学。善见云。唤婢为大娣。不得云婢。阿摩母也。尼者女也。若父母死。自得舆尸。增一云。爱道无常佛自共罗云。各扶床一角等。净饭王泥洹。佛亦自舆之。山林坡峨踊没。比丘不须反[月*(艮-日+口)]依常为要(已上)。资持记云。第二弁生缘中。初引缘。佛下立制。亲担父母者。即执劳奉事。珍奇衣服者。即供给所须。右父左母者。顺阴阳也。或可。彼方偏尊母故(有云。西土以东为尊。左北右南。北是阴故。然人行所向不定。未必如此（云云）)须㬰恩者。怀抱长养。至于长大。经涉多时。百年勤苦。不报须㬰。况多时乎。以道供俗。本是污家。唯许二亲。故云听也。得重罪者。违制吉罗。业道重故(有云。逆兰详之)二中不信少经理者。逼令归正故。经理。谓供给营[乾-乞+今]也。有信恣与者。必无虚费故关。将至寺者。无亲可归故。洗母不触者触不关亲故。父如沙弥者。养同小众故。唐僧传云。敬脱常担毌一头。经书一头。食时留毌树下入村乞食。用以充继。又斋道䋟。亦以经书佛像老毌扫帚担荷而行。每谓人曰。经不云乎扫僧地如阎浮。不如佛地一掌许。亲供母者。与登地菩萨斋。人或助担者。纪曰。吾毌也。非他之毌。形骸之累并吾身也。有身必苦。何得以苦劳人。所以身为苦先。幸勿相助。此乃大度岂比常途。𨿽教有小违。而理归大顺。酬㤙竭力。今古无之。三中涅槃三宝一体。々无生灭故。皆常住。启。开也。七世者。北[達-羊+(衣-〦)]䟽云。无始皆𨳩。何止七世。但随世俗。且言七耳。即[林/儿]网云。六道众生。皆是我父母。我生々无不从之受生是也。毌论贪者先法后食。不贪但法无所乏故。四分。爱道求出家。如来不许。阿难代请之词。爱道是佛姨母。佛生七日。摩耶命终。姨毌乳养长大。爱道在俗。已证初果。故云况得净信。是知生育恩大。虽百年肩荷不报须㬰。三宝一闻。即酬重德。故唯佛法可报劬劳。自外供须。终名直养。四中彼经第一云。佛言。我于过去世时。婆罗奈国有长者。号慈童女。父丧卖薪。日得两钱。奉养老母。次得四钱八钱十六钱。后欲入海采宝。母即抱提子制。手绝母数根发遂入海。取宝还发。时有水陆二道。即从陆道去。乃见有城。绀琉璃色。有四玉女。擎四如意珠。作乐来迎。四万岁中受大快乐(酬上二钱)次复前行见颇梨城。有八玉女。擎珠来迎。八万岁受乐(酬上四钱)。复舍远去至白银城。十六玉女擎珠来迎。十六万岁受乐(酬上八钱)。又复舍去至黄金城。有三十二玉女。擎珠来迎三十二万岁受乐(酬上十六钱)。又复舍去遥见铁城。心生疑怪。遂入铁城。有一人。头戴火轮。舍着童女头上(酬损毌发)童女问狱率言。我戴此火轮。何时可脱。[前-刖+合]言。世间有人。罪福如汝。然后可代。又问。今狱中颇有受罪如我者。否。[前-刖+合]言。不可称计。闻已思惟。愿一切受苦者。尽集我身。作是念已。铁轮堕地。狱率以铁刃打头。命终生[(土*白*土)/几]率天。时慈童女者。即我身是。当知于父毌少作不善。获大苦报。少作供养。得无量福(童女。是长者名。非女人也)。鹦鹉。彼云。过去雪山有一鹦鹉。父母都盲。时有田主。初种谷时。愿言。与众生共食。鹦鹉子即常于田采取。以供父毌。田主按行苗稼。见诸䖝鸟剪谷穗处。嗔恚便设网捕。鹦鹉子言。田主先有好心。何见网捕且田者如母(常生长故)。种子如父(相继续故)。实语如子(可宝惜故)。田主如王。拥护由己(得自在故)。作是语已。田主欢喜问言。汝取此谷何为。[前-刖+合]言。有盲父毌。愿以奉之。佛言。鹦鹉者。我身是。田主者。舍利是。盲父毌者净饭摩耶是。增一两节初挍量功德。一生补处。即等觉菩萨。准知孝养功德唯降佛。菩萨戒云孝顺至道之法。儒书亦谓至德要道。则万善之揔。百行之源。儒释皆然。释门尤切。常当思报。勿得背恩。文下次明恩大。文合作又。并增一故。谓虽以善导。罔极难酬。故云不可报。或可教导余人。可使报恩。父毌有恩。故不望报。是下结劝。五中论举盲病。余病例然。又但阙所须。不必在病。自能纺绩者。将举微贱类。余充足不须施与。犯罪即吉。同污家故。准此斟量。六中僧祇令改俗阿字入呼。准应即义。准文不出故。增一明易姓。彼云四姓出家同称释氏。即谓比丘。非关俗土。此明离俗已后。不得依本族姓也。善见召婢。既已出家。则非所属。故加美饰。不复本名。阿摩尼。即佛召姨毌之号。然此二号。乃是通召女流。僧祇所制。即局本时亲属。故不同也。七中初听[米/車]尸。引经显㨿。彼增一文云。爱道涅槃。佛与阿难难陁罗云[米/車]尸。俭时梵释四王欲代为之。佛皆不许。为报㤙故。净饭亦然。坡。音颇。峨。音我。谓倾动也。次制反服。今时多着彩帛袈裟。乃以布衣为孝服。又云僧无服制。但布少粗。是不闻智论云如来着粗布伽梨。传谬至今。愚迷不改。又有白[巾*胃]素条蒲鞋哭杖仿同鄙俗。一任愚情。睹此明文。早须[唆-口+巾][葺-耳+十](已上)仁义礼智信者。揔而言之。则号之孝行。开而名之。则云之五常。弘决一云。慈㠯育物为仁。㠯德推迁为义。进退合仪为礼。权奇招㧞为智。言不可反覆曰信。老子曰。先道而后德。先德而后仁。先仁而后义。先义而后礼。先礼而后智。先智而后信。彼老子意。㠯道为本。信不可忘。道非出世。意存五德(已上)。五行大义云。五常。仁义礼智信也行之终夂。恒不可阙。故名为常。以此能成其德。故云五德。杀乖仁。盗乖义。淫乖礼。酒乖智。妄乖信。愍伤不害。曰仁。清察不盗。曰义。防害不淫。曰礼。持心禁酒。云智。非法不言。云信。此五不可造次而舒(马融云。造次急处也)孝养奉事为往生业者。问。疏二云。世善轻微感报不具。既判感报不具。今何立世善往生之义乎。[前-刖+合]。凡验经意。为化定散机。更说定散法。定散若不成。何称定散机。若许其行成。宁不成往因。且三福中世善最劣。为赞戒福。且毁世福。𨿽同往生。而有胜劣。是故彼文更无相违。故䟽四云。或有一人。单行世福。回亦得生。或有一人。单行戒福。回亦得生。或有一人。单行行福。回亦得生等。复九品中。上六品行。皆以余行各为生因。来迎佛赞。唯局受法。若云余行不生者。恐乖二尊之意。加之大师定判。祖师口决。皆许定散往生之义。莫言宗意不明诸行往生之义(下去准知)慈心不杀修十善业此有二义者。九品往生义云。不害物命。名不杀。即是十善中第一戒善也(乃至)。又释。慈心者。是四无量心。举初显后。故悲喜舍具足。维摩经又说。四无量心。是菩萨净土。菩萨成佛时。成就慈悲喜舍众生。来生其国(已上解上上品慈心不杀具诸戒行之文)。今释写之。又訚师观经䟽云。慈心不杀者。缘一切众生。欲与其乐。故名为慈。四无量中慈无量也。此心广大得无量福。能生净土也(已上)。四无量者一慈。二悲。三喜。四舍。言无量者。无量有情为所缘故。引无量福故。感无量果故。慈是与乐。谓云何当令诸有情类。得如是乐。如是思惟。入慈等至。悲是㧞苦。谓云何当令诸有情类。离如是苦。如是思惟。入悲等至。喜是喜慰。谓诸有情类。得乐离苦。岂不快哉。如是思惟入喜等至。舍是平等。谓诸有情。平等平等。无有怨亲。如是思惟。入舍等至。此四无量。不能令他实得乐等。善阿世耶。其胜解想相应。而起愿欲令彼得乐乃至舍。故虽实未得。更非颠倒。故由此力。能治贪等。谓慈治嗔。悲治害僖治不欣慰。舍治欲贪嗔恚。此缘欲界一切有情不缘上界。能治缘彼嗔等障。故谓于欲界有怨亲中三聚有情。能生嗔等。于中有舍怨亲等相。便能伏除瞋等烦𢙉。是故。此境唯欲有情。具如俱舍。不能广释。问。慈心不杀。以属四无量心。其义不明。今说散善。彼定善故。[前-刖+合]。准俱舍论。四无量心依地。异说不同。故论二十九云。第三但依初二静虑。喜受摄故。余定地无所。余三种通依六地。谓四静虑未至中间。或有欲令。唯依五地。谓除未至。是容预德。已离欲者。方能起故。或有欲令。此四无量。随其所应。通依十地。谓欲。四根本。近分。中间此意欲令。定不定地根本加行。皆无量摄(已上)。第三义。许通欲界。故九品义意依凭而已。大乘三归者。为受三聚十重等戒。通归三种四种三宝。小乘三归者。新学名句中云。五种三归。一翻邪三归。二五戒三归。三八戒三归。四十戒三归。五具戒三归(已上)。俱舍等意。具足戒者。羯摩受戒。非受三归。更可思择。大小乘戒者。五戒八戒。沙弥十戒。比丘二百五十戒。比丘尼五百戒。是名小乘戒。三聚净戒。十无尽戒。四十八轻戒等。是名大乘戒。八万及三千威仪者(云云)。四教菩提心者。止观一云。推理发心者。法性自元而天然。集不能染。苦不能𢙉。道不能通。灭不能净。如云笼月。不能妨害。却烦𢙉已。乃见法性。经言。灭非真谛。因灭会真。灭尚非真。三谛焉是。烦𢙉中无菩提。菩提中无烦𢙉。是名推生灭四谛。上求佛道。下化众生。发菩提心。推无生四谛发心者。法性不异苦集。但迷苦集失法性。如水结为冰无别水也。达苦集无苦集。即会法性。苦集尚是。何况道灭。经言。烦𢙉即是菩提。菩提即是烦𢙉。是名推无生四谛。上求下化发菩提心。推无量者。夫法性者。名为实相。尚非二乘境界。况复凡夫。出二边表。别有净法。如佛藏经十喻(云云)。是名推无量四谛。上求下化。发菩提心。推无作者。夫法性与一切法。无二无别。凡法尚是。况二乘乎。离凡法更求实相。如避此空彼处求空。即凡法是实相。不须舍凡向圣。经言生死即涅槃。一色一香皆是中道。是名推无作四谛。上求下化。发菩提心。私谓。生灭者。三藏。无量生者。通教。无量者。别教。无作者。圆教。圆教之中。各有四谛。四谛无常。故名生灭。四谛本空。故名无生。四谛。通界内界外。若干无量故。名无量。阴入皆如。各苦谛。尘劳本道名集谛。边邪中正。名道谛。生死即如。名灭谛。四谛皆是实相不思议第一义。故名无作各推生灭等四谛。方发无上菩提心。是名推理发心。观相好神通法灭等。发菩提心。亦有四教。文广不述。真言菩提心者。非谈义法。本法有制。何载其义华严菩提心者。游心安乐道云。今依此文。略弁其相。于中有二。先明正因。后明助缘。所言正因。谓发无上菩提心也。即不愿世间𠖐乐及与二乘菩提涅槃。一向志愿三身菩提。名无上菩提之心。𢝰标虽然。于中有二。一者随事发心。二者顺理发心。言随事者。烦𢙉无数。欲悉断之。善法无量。愿悉修之。众生无边。愿悉度之。于此三事。决定期愿。初是如来断德正因。次是如来智德正因第三心者。恩德正因。三德合为无上菩提。即是三心。揔为无上菩提之因。因果𨿽异。广长量斋等无所遗无不苞故。如经说言。发心毕竟二不别。如是二心前心难自未得度先度他。是故我礼初发心。此心果报。𨿽是菩提。而其华报。在于净土。所以然者。菩提心量。广大无边。长远无限故。能感得广大无际依报净土。长远无量正报寿命。除菩提心无能当彼。故说此心为彼正因。是明随事发心相也。所言顺理发心者。理信解诸法皆如幻梦。非有非无。离言绝虑。依此信解。发广大心。𨿽不见有烦𢙉善法。而不拨无可断可修。是故𨿽愿悉断修。而不违于无愿三昧。𨿽愿皆度无量有情。而不存有能度所度。故能随顺于空无相。如经云。如是灭度无量众生。实无众生得灭度者。乃至广说。故如是发心不可思议。是明顺理发心相也。随事发心者有可退义。不定性人亦能得发。顺理发心。即无退转。菩萨性人乃能得发。如是发心功德无边。设使诸佛穷劫而演说彼诸功德。犹不能尽。正因之相。略说如是(已上)。三论法相菩提心相。不遑广述意气转远等者。如三论玄云大乘转奥。不可具明。世间因果者。有漏因果。名为世间。破坏义故。流转义故。如正法念经说者。诸经论中。𨿽亦宣说十二因缘流转行相。而彼经说五彩分布之譬。而广明五道流转相。故别指耳。出世因果者。无漏因果。名为出世。谓诸出离行。名出世因。遂到所期。名出世界。且依天台者。彼宗意。声闻乘是三藏。支佛是通。菩萨是别。佛是圆。是依涅槃四乘观智。而立四教之意也。言四乘观智者。下智观。中智观。上智观。上々智观。如次藏通别圆本名也。华严说别圆。故云说佛菩萨因果。方等般若法华涅槃。例之可知。问。阿含唯说藏教。何言说声闻缘觉因果耶。缘觉乘即通教。通教中智观故。如何。[前-刖+合]。此四乘观。具竖横二义。横则教教皆有四乘。竖则四教配属四乘。若约竖者。实如所责。今约横义故阿含中具说二乘也。问。若约横义者。可云四乘何言二乘耶。[前-刖+合]。阿含经意。正化二乘。傍为菩萨。今从正意。故云二乘也。读诵大乘者。九品义云对文名读。离文称诵。大者。普遍广博之义。乘者。即是运载之义。谓运一切蠢々群生。证大觉果。故名大乘(已上)。五种法师者。一受持。二读。三诵。四解说。五书写也(出法[莁-┴+十]法师功德品)。十种法行者。天王般若云。有十种法行。一书写。二供养。三流传。四谛听。五披读六忆持。七广说。八谙诵。九思惟。十修行(已上)。中边论云。释十种法行。但限大乘(已上)。已结集未结集等者。探玄记云华严经有六本。一恒本(于一一毛端。处念念中。以微尘数身。尽未来际。常说无有休息。此非可结集。亦非下位所受持)。二大本(以须弥山聚笔。四大海水墨书一品。不可穷尽。如是品过微尘数。诸菩萨以𨹔罗尼力所受持也。已上二本。非结集本)。三上本(结集中之上本也。有十三千大千世界微尘数颂。四天下微尘数品)。四中本(有四十九万八千八百偈。一千二百品。已上二本。并秘在龙宫。非阎浮人之所受持。故此不传)。五下本(有十万颂。三十八品。天竺所传也)。六略本(六十卷本是也。十万颂中。前三万六千颂。要略所出也。此土所传也)。私谓。华严既尔。余经例知。又传闻法华经。西天𣑽本。布一由旬城(云云)。即上初福第一第二句意者。问。孝养仁慈。如次可合彼第一第三句。何云第二句耶。[前-刖+合]。敬上慈下。二义别故。合四句为第二句。以上二句为第一句。以下二句。为第二句也。或可言第三句。言第二者。一点𡙇欤。若准上三福第三福大乘意者。问。且下品三生之念佛。疏中不合三福。今何合行福耶。[前-刖+合]。䟽中以六念合行福大乘之意义。故知念佛应合行福大乘意义也。但至䟽中不合者。但是文略。问。何故略之。[前-刖+合]。准上六念。可例知故。然今学者云。下三品念佛。非三福摄。亦非受法(云云)。私谓。此义既违此集。何足云也。但彼执者云。疏文既以下三品三生念佛。不合三福。亦不属第六门。此乃念佛通九品故。别不可为一品受法也。今谓。䟽中以念佛不属第六门者。十一门次第杂乱故也。谓下三品至第九门。遇善知识时。逆具前八门。故不云第六门。纵以罪恶属第五第六门。终至最后而行念佛。偏可属第九门。故亦不云第六门也。然执者但看略文。起异解违此集文。嘲上人义。得失之间。何是何非。䟽既不云下三品念佛。非是受法。何况文前。或云善恶二行。或云受苦乐二法。是岂非云三品念佛。属第六门。明文在此。迷者可怜。又学者多附斯集。而言念佛非定散摄。即此集中。释定散已。结云。定散二善。大概如此。文即云上来𨿽说定㪚两门之益。是也。次念佛者。专称弥陁佛名是也(已上)。故知念佛非定散摄(云云)。此亦不尔。散善之文。极至下辈。若存此义。有正宗中。不说本愿念佛之咎。若以三心而属念佛。亦有心行杂乱之咎。但至今释者。且消上来𨿽说等文意也。彼文亦释经名号付属文。谓正宗中。𨿽广说定散念佛。而至付属文。唯局念佛者。顺佛本愿故也。自揔中而抽别。非谓念佛离定散行。故群疑论云。或深或浅。通定通散(已上)。[前-刖+合]曰本愿念佛等者。[前-刖+合]直不说本愿念佛。谓纯说本愿文在大经。故让彼不能说也。又说定㪚等者。[前-刖+合]观经说定散。谓定散众机。乐欲异故。佛对其机说应定㪚。而今言为废而说者。对随自机。显佛愿时。佛意亦自有废余意。故言为废。非谓如来直为废设定散说也。传闻。莲华谷始见此等文。心中思念此集之趣。颇似偏执。其夜上人入梦。所谓天王寺西门。有多病者。疲卧道路。时有一圣。手执一钵。钵入漉汤。灌病者口。问曰。此谁人乎。傍人[前-刖+合]曰。源空上人。梦觉已后。深生随喜。即解梦云。譬如病重。不能食饭。唯好玄甫梨淮南橘。病弥克时。亦嫌果子。仅饮漉汤。暂支性命。今迫末劫。法命至喉。真言止观梨无含。三论法相橘苦口。唯有念佛是为良药。当知上人。可是知时鉴机。偏劝念佛(云云)。散善十一等者。指三福之十一句也随他之前等者。述上来𨿽说定散两门之益等文意也。言开闭者。是说默义。谓始自序至劝持流通。逗随他机。𨿽开说定散两门益。至付属时。默而不说故言还闭。然念佛一行非啻上来说。亦付属时。唯局此法。此则本愿行故。佛意在令一向称名。故言一开后𣱵不闭也。随自随他言。出涅槃经。々三乘法。名随他意语。一乘法名随自意语。天台依经亦用名目。今释随义转用而已。

　　第十三念佛多善根篇

　　多善根者。一念乃至十念等。能得无上大利不可思议功德。故名为多。故群疑论七云。此念阿弥陁佛。一声已上。即是无量无边殊胜功德。故名多(已上)。又灵芝云。问。四字名号凡下常闻。有何胜能超过众善。[前-刖+合]佛身非相。果德深高。不立嘉名莫彰妙体。十方三世。皆有异名况我弥陁以名摄物。是以耳闻口诵。无边圣德揽入识心。𣱵为佛种顿除亿劫重罪。获证无上菩提。信知非小善根是多功德也。华严云。宁受地狱苦得闻诸佛名。不受无量乐。而闻诸佛名。乃至广说(已上)。小善根者。余诸杂行功德少。故名为小善。故释云。随缘杂善恐难生。灵芝云。如来欲明持名功胜。先[貝*之]余善为小善根。所谓布施持戒。立寺造像。礼诵坐禅。忏念苦行。一切福业。若无正信回向愿求。皆为小善。非往生因。若依此经。执持名号。决定往生。即知称名。是多善根多福德也(已上)。意云。余善正信难立。故多分不生。云非往生因。非谓全不生念佛正信易立。故决定往生。云多善根等。问。少善若杂行者。杂行生彼土。何云不生。[前-刖+合]。修杂人中。有堪能机至心生彼。故余经中。盛说往生。今经为令不堪之机。不行余善。嫌云不生。是则大圣善巧。逗物机设毁赞言。故释家得旨。改不生文述恐难生。希有一二三五得生故。恐者。恐虑不生之文。难生者。对易生之言。非谓全不生。难易相对。其义可见。问。释之与经。非可鉾楯。恐字恐虑余经生文彼说生者。教门方便。更非实义。独局念佛。盛有证诚。即其义也。既无证诚知方便说。如云寿命延长难可量。实𨿽无量。亦云难量。若言有量。佛寿常住。何有尽期。又如云凡夫乱想恐难生。乱相之时。𨿽全不生。亦云难生。故今释杂善恐难生。以全不生应言难生。[前-刖+合]。若存诸行不生义者。诸经明文。皆悉破坏。今家定判。佥成虚说。况上六品来迎佛赞。专在余善。若属虚说。释迦弥陁。成设妄言。若云妄言。恐招谤法之过者欤。不可不慎。但证诚有无。诸经不同。何无证诚之诸经典。皆属妄语。独局证诚经。得名实说哉。至所难文者。寿命延长难可量等者。实无量故。虽云难量。随缘杂善恐难生者。对其易生之难生。故希生言难。有何妨耶。问。难生之义。𨿽是两兼。今恐难生。全可同经。何会得云希生为难。但任汝情。霟会𦀇文。[前-刖+合]。难字若许有两兼义。汝之义岂迶此难。唯约多分。可会今文。经云难信之法。岂全不信念佛哉。今家亦云佛道人身难得今已得。净土难闻今已闻等。此皆希有。名云难也。斯例非一。凡三经所说。今家定判。盛明诸行往生之义。五番相对。不立生不生对。十三失中。不判有不生失。但至千中无一文者。既置不至心言。不足为难。未见一处述不生义。何局今释。定判杂行不生之义。况看今文势。改不生文。释成难生。定有深意。挍余处释。验今文意。为许希得一二之义。故法事赞云。一切福业皆回向。终时化佛自来迎(已上)。解弥陁经释许诸行往生。何坚执不生耶。或凡夫乱想恐难生者。凡夫心多散乱。是名乱想。诸经盛说凡夫往生十方净土。恐虑此说。故置恐言。难生者对易生之言。谓为劝西方极乐易往。显示余方净土难生。劝向西方为别异耳。故云如来别指西方国。大经云易往而无人。礼赞云以佛愿力易得往生。今云一切佛土难生。难易相对其义分明。故群疑论云且如观经等中。劝生西方。一显凡夫。二明未来。三彰造罪。四有十方诸佛舒舌证诚。五有多本经文同证。依之修学无有𤁒滞。故此西方净土业易可依行。诸经既无前件等文。唯有一句两句劝生之处。难可依行。何故舍广多文句。而就小经文耶(已上)。余方净土翻之可知。故同上文云一有说无劝。二有劝机少。三劝文不具(已上)。

　　阿弥陁经云不可以少善根等事

　　一日七日执持名号者。问。为临终念佛。为寻常别行。[前-刖+合]。寻常别行。法事赞云。七日七夜心无间。长时起行倍皆然(云云)。既对长时。云七日。知是别行。问。观念门云。上尽百年。下至七日一日十声三声一声等。既对一形。言下至七日等。是似判临终七日行。[前-刖+合]。不尔。彼文所言七日等者。亦是寻常别行。但言百年一声等。因释别行。广解长时短时念佛也。或弥陁经七日念佛。虽是寻常别行。意亦通于临终。故观念门释其义耳。又戒珠传云。道绰曰。须依小阿弥陁经。一七日相续无间念名号。若满一百万返。必得往生。释道生信此言。修七日念佛行。果得一百万返。昼夜六时不睡卧。出第七夜五更闻空中声言净业已立。必得往生。劫后九年。我来迎之。所示不违。六十有五。身有微疾。而无𢙉气绝。终向西方说一偈曰。西方圣众现来迎神。散心念佛功妙难测(已上)。天台弥陁经义记云。心不颠倒。即得往生。何以故。临终一念。用心恳切。即当得去。慧心略记云。问。一七日等。为是寻常。为是临终。[前-刖+合]。由寻常所行。得临终正念也。然义记云。临终一念。用心恳切。即当得去。斯释临终正念之用。非言七日必近临终(已上)。禅林弥陁经要记云。七日行后。设𨿽造罪。而斯行法决定业故。是人临终时。心不颠倒。忏悔灭罪。必得往生。或七日后。不遇恶缘。是以大善威德力故。一切诸佛所护念故(已上)。斯等诸师。判寻常行也。又群疑论五云。阿弥陁经。对经月死人。能念佛亦生净土(已上)。此释临终。一心不乱者。起行之时。专注不㪚。名为一心。故礼赞云。乃至七日。一心称佛不乱。法事赞云。七日七夜心无间。通赞云一心不乱者。专注无散也。灵芝云。后一句(指一心不乱也)。教系想。此一句。经正明成业先须𠬧念。面向西方。合掌正身。遥想彼佛现坐道场依正庄严。光明相好。自慨斯身夂𣲽苦海。漂流生死。狐露无依。譬如婴儿堕在𡊫阱。叫呼父母。急救危忙。一志依投。恳求[角*(巳/十)]免。声声相续。念念不移(已上)。祖师小经释云。一心不乱者。念佛时心不㪚乱。至诚至信。专念佛名也(已上)。此等文。约起行而释一心义。又通安心一心。上人云。本愿至心信乐欲生我国。观经三心。小经一心。皆三心也。或人问云。阿弥陁经所说一心。当我等分云何得意。上人[前-刖+合]曰。一代所说弥陁行相。不出四十八愿之意。愿文既云至心信乐等。知一心者指三心也。已上二义。俱祖师义。故知一心通二义也。教念弥陁专复专者。先师云初之专者对正行于杂行而言专。后之专者对正业于助业而言专也。私谓。或可再言者。表志之郑重。谓专念之劝。佛意殷勤。故释家探教旨。可再置专字矣。长时起行倍皆然者。是因七日行。劝长时起行。谓尽形行念念倍增。更无退屈也。如观念法门云七日七夜及尽一生等。坐时即得无生忍等者。得处不退。名无生忍。进入初住位不退。云证得不退。始入三贤。故云入三贤也。

　　私云不可以少善根等事

　　襄阳石刻等者。龙舒居士大智律师。俱引彼本以为䂓摸。龙舒者。王日休先生也。形在家心出家。志求出离。作净土文(云云)。隋陈仁陵者。灵芝云梁陈仁陵。梁隋相并。故非相违。今世传本脱此二十一字等者。问。何由知今本之脱。[前-刖+合]。㚑芝云。若此依经执持名号。[(暴-(日/共))/又]定往生。即知称名是多善根多福德也。昔作此解。人尚迟疑。近得襄阳石碑经本。文理[宋-木+(目/大)]符。始怀深信。彼云。善男子善女人。闻说阿弥陀佛。一心不乱。专称名号。以称名故。诸罪消灭。即是多善根多福德因缘。彼石碑经本。梁陈人书。至今六百余岁。𥨱疑今本相传讹脱(已上)。戒度闻持记云。被云下。正引文㨿彼石下较经得失。梁陈乃南朝两国之名。朝散即陈仁陵书[磥-糸+十]。在襄州龙兴寺。本朝殿撰季公。讳支闻。字季益。[堂-土+耳]守官于彼。持此经归钱唐。䟽主得之。喜不自胜。遂复刊石。立于灵芝大殿之后。续因兵火焚毁。悲夫逆推梁陈去晋未远。可验得真。今本既经六百余岁中间传写讹脱可知(已上)。非啻有多少善义等者。梵言摩诃。是大多胜义也。今虽对竹牒之本。玄探符呗业之文耳。又大一字。具有大多胜三义。谓胜人称大人。是大有胜义也。形大称大人。直是大义也。多人称大众。是大有多义也(是注释意)。

　　第十四六方诸佛唯证诚念佛篇

　　言证诚者。诚。实也。证。验也。所谓诸佛证明释迦所说念佛。是诚实语也。问。何故此经独明舌相证诚。[前-刖+合]。群疑论二云。今说阿弥陁经。言五逆十恶罪根众生。唯能念佛。皆生净土。𨿽佛弟子信向之者。亦生疑惑。不信斯言。现见今时四部众咸有正信。尚疑念佛不即得往生。故知此经甚难生信。一切种智预知未来有此众生。怀疑者众。故同舒舌相。表法至真。劝物修学。又往生净土解行已上。三贤菩萨。或龙树等得生西方。极恶凡夫。亦生正信。彼诸胜人。福多罪少。得生净土。有何可怪。五逆十恶凡夫。一念十念。至诚彻到。乘佛本愿。得生西方。十地三贤诸菩萨众。亦信斯事。不起疑心。唯说下品下生。五逆十恶。如斯愚人。无恶不造。逢善知识教称佛名。具足十念。即生净土。还是此辈十恶众生。不信念佛得生净域。我等更是罪恶凡夫。无始已来。是𠎝皆犯。念佛十声有何功德。令我重罪则得除灭。往生西方极乐世界斯但是佛摄引之言。或是远声作近声。说是第二阶法。或言别时之意。种种异解不信即生。斯谤极多。信顺甚少。故此言教。为信者希。诸佛同舒舌相。偏覆三千之界。证法不谬。决定得生。护念行人。令生净土(已上)。道替云。证小事。即覆面门。以至发际。今证大事。故至三千。今说因微果胜。恐众生疑。此乃𢱍苦𢙉之要门证常乐之疾路。事既广大。现瑞非轻。舒舌相。而遍覆大千。证西方而具快乐也(已上)。问。夫证诚者。为令此众闻他佛证。发起信心。而于本国说诚实言。不足证诚。[前-刖+合]。群疑论二云。现不虚诳之舌相。发诚谛之真言。令众生睹相听言。除疑生信(已上)。斯会众既许见舌相闻言说。故成证诚义也。又通赞云。问。灵山开塔。要以召集分身舍卫启莚。何故不邀诸佛。[前-刖+合]。召佛开其宝塔。赴彼佛之愿心。证土启相信诚显此尊之悲意。但各居自国。不至斯方也(已上)。又法事赞云。为其本国凡圣众。赞叹释迦变现身。又云。十方诸佛如恒沙。还舒舌相为娑婆。通赞云。问。汝等者。为是六方诸佛告语自国听徒。为当释迦劝诫祇园之众[前-刖+合]。观斯经势。而有二意。一他方诸佛。告自国听众。二释迦转引彼佛意言。证彼西方。令一会众生信敬也(已上)。准此等释舒舌相化通自他土。故不偏来耳。

　　善导观念法门云又如弥陁经云等事

　　一切造罪凡夫者此经虽说善男善女。依观经意言造罪也。一声一念者念称相备名为一声。唯念无声。名为一念。如次应配下上下中两品受法。

　　私问曰何故六方等事

　　天台十疑等者。上释云。文𨿽在此经。义通于彼经为成此义引十疑论文故知大经鼓音声经。𨿽无证诚之文。彼二经意含证诚义也。问。谁知天台意。彼二经无证诚文。故大经下云。无量寿佛威神无极。十方世界无量无边不可思议诸佛如来莫不称叹鼓音声经云。十方恒沙诸佛皆具赞彼安乐等。既有赞叹。岂非证诚。[前-刖+合]。赞叹与证诚。有宽狡异。赞叹是广证诚是狡。何必须云赞即证诚。一义云。天台之意。引证诚文也。但盛与不盛。岂无与𡙸。

　　第十五六方诸佛护念篇

　　言护念者通赞云。诸佛护持。明记忆念也即众行𨿽广难方念佛之功。诸福𨿽多争。并持经之力故使六方诸佛。以神力而护持。沙界圣人乃一心而忆念。故云一切诸佛所护念经。灵芝云护谓覆护。不使魔娆。念谓记念。不令退失。势至章云十方如来怜念众生如毌忆子。大论云譬如鱼子。毌若不念子即坏烂(已上)。

　　观念法门云又如弥陁经等事

　　恒沙等佛共来护念者。问。经不说诸佛来[前-刖+合]。既能护念。何不来现如阿弥陁观音势至常来至也。横病横死者药师经云。阿难问言。九横如何救脱。菩萨言。有诸有情得病𨿽轻。然无医药及看病者。设复遇医。授以非药实不应死而便横死。又信世间邪魔外道。妖㜸之师。妄说祸福。便生恐动心不自正。卜问觅祸。杀种种众生。解奏神明。呼诸魍魉请乞福祐。欲[前-刖+異]延年。终不能得。愚痴迷惑信邪倒见遂令横死入于地狱。无有出期。是名初横。二者横被王法之所诛戮。王者畋猎嬉戏耽淫嗜酒。放逸无度。横为非人夺其精气。四者横为火焚。五者横为水溺。六者横为种种恶兽所啖。七者横堕山岸。八者横为毒药厌祷咒咀。起尸鬼等之所中害。九者饥渴所困不得饮食。而便横死。是为如来略说横死。有斯九种。其余复有无量诸撗。难可具说(已上)。

　　私问曰唯有六方如来等事

　　彼佛即遣者问。彼经云。我从今月。常使前二十五菩萨。护持是人(已上)。观念法门云。又如十往生经说。佛告山海慧菩萨及以阿难。若有人专念西方阿弥陁佛。愿往生者。我从今已去。常使二十五菩萨。影护行者(已上)。斯以释迦而为能遣。礼赞引文何以弥陁为能遣乎。[前-刖+合]。二尊大悲。更无殊异。释迦既遣。弥陁盍尔。故礼赞文。显斯义耳。二十五菩萨者。观世音菩萨大势至菩萨药王菩萨药上菩萨普贤菩萨法自在王菩萨师子吼菩萨陁罗尼菩萨虚空藏菩萨德藏菩萨宝藏菩萨金藏菩萨金刚藏菩萨光明王菩萨山海慧菩萨华严王菩萨珠宝王菩萨月光王菩萨日照王菩萨三昧王菩萨定自在王菩萨大自在王菩萨白乌王菩萨大威德王菩萨无边身菩萨也(出十往生经)。即得延年转寿者。问。临终要决云常自思念我现在之身。多有众苦不净恶业。种种缠交。放下身心。莫生恋着𦆵有病患。莫论轻重便念无常。一心待死(已上)。今此延年转寿之义。盍妨一心待死之想。[前-刖+合]。转寿者护念利益也。待死者。行者用心也。莫言西方行者。祈愿现世长寿。问。若有行者。志求净土兼祈延年亦得往生。[前-刖+合]若自念年寿者。即成不厌秽土。若无厌秽之心。何有欣净之思。厌欣若无何生净土。但机类万品。可有平生之时。兼祈二世。临终之时。偏期往生。遂其本意之人。问全不期往生之类。念佛可得延年转寿。[前-刖+合]。犹有其益安乐集云。又譬喻经中。有一长者。不信罪福。年已五十忽梦见杀鬼赍符来。欲取之不过十日。其人眠觉。惶怖非常。至明求觅相师占。梦师作卦兆云。有杀鬼。必欲相害。不过十日。其人惶怖倍常。诣佛求请佛时报云。若欲攘此。从今日已去专意念佛。持戒。烧香。燃灯。悬缯。幡盖。信向三宝。可勉此死。即依此法。专心信向。没鬼到门见修功德。遂不能害鬼即走去。其人缘此功德。寿满百年。死得生天(已上)。

　　第十六以弥陁名号付属舍利弗篇

　　问。今所引文。结集者言更非佛语。况付属耶。[前-刖+合]。法事赞受此文。云殷勤付属故引之也问释尚不去难。有违经失故。况彼赞。既举末后一段有三重赞。谁定付属言。赞经家词。[前-刖+合]委以赞文挍经现文。初赞释诸佛赞释迦文。即初至说是一切世间难信之法。次赞释释迦自赞文。即舍利弗当知下至是为甚难。后赞。释付属文。即佛说此经等文。三段赞文。配文分明。上来诸段。依经起尽。今文亦尔。不可致疑。故上人弥陁经释云。善导和尚释闻佛所说欢喜信受文云。世尊说法时将了。殷勤付属弥陁名(已上)。全与今同。但至经无付属言者。是文略也。故释家寄经家流通。释出付属。流通也问诸经流通付属随时有无不定。何必斯经有付属耶。[前-刖+合]。鹫峰之一会。佛以名号付属慈氏。王宫之一会。亦以佛名而付属庆喜。祇园之一会。盍以名号而付属鹙子耶。大师之深意在兹。末代之浅识何疑。

　　阿弥陁经云佛此经等事

　　世尊说法时将了者。正说已了。大众将去。佛定殷勤付属佛名。故云将了。生盲阐提辈者。谤念佛者愚痴。故譬生盲。不信故类阐提。如疏四云三福俱不行者。即名十恶邪见阐提人也。

　　私云凡案三经意等事

　　问前十五篇中。皆引文后。即释其文。何局斯篇不解当文。揔释八种选择之义乎。[前-刖+合]。文无别义故不释之耳又此集中。𨿽引诸文。而但在显选择一义。故至文终。委释其相也。双卷经中有三选择等者。略举八种。若具存者。散在诸文故今又加二十二种选择之义。一就双卷经。亦有一选择。谓三辈中。偏局念佛。而言一向。此乃选择一向也。二就观经文亦有一选择。谓下品三生对轻次重罪。而说一十念。此乃选择遇恶侍对也。三就弥陁经。亦有一选择。谓选舍少善。选取大善。此乃选择大善也。四就文殊般若𦀇。亦有一种选择。谓舍相貌选取名字。此乃选择一行也。五就普贤菩萨。有一种选择。谓华严云愿我临欲命终时等。既临终之时选舍余净土选取极乐界。此乃普贤选择西方也。六就文殊菩萨有一选择。谓同经云。愿我命终[目*寺]等。此乃文殊选择西方也。七就观世音菩萨有一选择谓千手经云。念我本师阿弥陁佛。斯乃观音选择本师也。八就势至菩萨有一选择。谓首楞严𦀇云。我本因地。以念佛心。入无生忍。今于此界。摄念佛人。归于净土。此乃势至选择念佛也。九就龙树菩萨有一选择谓十住论中立难易二道。此乃龙树选择易行也。又就龙树所造智论。有一选择。谓彼论云。阿弥陁佛先世时。作法藏比丘佛将导遍至十方。示清净国。令选择净妙之国。以自庄严其国(已上)。斯乃智论选择本愿也。抑弟子。然师入灭之后。自勘得此文。上人之断简。龙树之所释。彼此符合。深以随喜。然则选择本愿之义。更非上人之义即是龙树之义。亦非龙树之义即是释迦之义亦非释迦之义。即是法藏之义。亦非法藏之义。即是前佛之义也。前佛义。故即是法藏菩萨之义。亦释迦如来义。亦龙树菩萨义。亦法然上人义也晨且人师。未立此义上人始立选择之名。尤以肝心而已。十就天亲菩萨有一选择谓往生论云。云何赞叹。口业赞叹称彼如来名等。此乃天亲。选择名义也。十一就慧远大师有一选择。谓大师虽习学三藏之教法。而选择念佛。为得度要。此乃庐山选择得度也。十二就昙鸾大师有一选择谓遇流支。即烧仙经。而得观经。此乃鸾师选择观经也。加之此师自立三选择义。谓在心在缘在决定是也。十三就天台大师。有一选择。谓传云。火车相现能改悔者等。余行非火车现时改悔之法。故知念佛独化极恶。斯乃天台选择念佛也。十四就道绰禅师有一选择。谓化并州令行念佛。十五就善导大师有一选择。谓正杂助正分别是也。十六就怀感法师有一选择。谓见大师口出光明。专行念佛。十七就少康法师有一选择。谓于乌龙山。筑三级之坛。集四部之众。令行道念佛。十八就法照禅师有一选择。谓诣竹林寺。依二圣之教化。得末世之要法。十九就慧日三藏有一选择。谓三藏从天竺而归后语云。[(留-田)-刀+ㄗ]度诸众。偏兴念佛(云云)。二十就大智律师有一选择。谓师始崇戒律。中崇上乘。终归净土。便染患之时。专归净土。但行念佛(云云)。二十一就慧心先德有一选择。谓要集序意云。显密事理之教行者。为利智精进之者也。称念弥陁之一行者。为如予顽噜之者也(云云)。二十二就法然上人有一选择。谓自计机分。亦验佛誓。便舍十一宗之出要。方期十八愿之往益(云云)。上来种种选择之义。即是先师之遗范也。又被示云。吾使以大概记之。汝亦随有所见闻。而集于选择之文。可续于此义之后(云云)。夫速欲离生死等者。此十六句。集大意也。谓初题选择。终出八种。皆是念佛超诸行。故称名行。独得选择名。今为显此意。有斯揔结也。于中初四句者。显第一篇。次十二句。显第二篇。举斯二意。摄尽一部。后十四段。莫非选择念佛之故也。问曰华严天台等者。上来偏依善导一师。而劝念佛之故。为显足为依凭。施斯问[前-刖+合]。显其德行也。诸师各造净土章疏者。华严海东元膮师游心安乐道。大经宗要。同私记。小经记。般舟经略记等。天台智者五方便念佛门。观经䟽。小经义记。十疑论。法聪观经记等。真言(云云)。禅门。飞锡念佛宝王论。西方赞文。智觉神[社-土+(妻-〦)]安养赋。并万善同归集等。三论嘉祥大经䟽。观经义疏等。法相。慈恩西方要决。小经通赞。同经疏。智首小经抄。义寂大经述义记等。略举五三。不遑具载。道绰禅师问善导等者。问。莲华不萎事。两传有异说谓瑞应传中。善导问。道绰[前-刖+合]也。新修传中。或人问。善导[前-刖+合]也。然今何言绰问导[前-刖+合]乎。[前-刖+合]。诚虽为或人问而绰叹其深㫖。因请令入定。决往生得否。义当道绰亦问斯事。叹德为要。文不委细也。复次言或者。非或人。是或时也。见传前后。绰公或时问善导也彼瑞应传。是传不同耳。绝伦之誉不可得称者。垂迹姓氏。本生[多*即]里。少年发愿从师访道。精进苦节。入灭行仪。帝者归德。今略不载。具如诸传。于是贪道昔披阅兹典粗识素意等者。自下作者述怀也。上人昔崇德院御宇。长承二年(关刃)。诞生。夂安(三元)年。志学攀登睿峰(同年登坛)。同六年二九隐居黑谷。承安五年(乚未)。归善导疏。入专修门(四十三)。谓为出离生死。𨿽学一切教。当我机失得度门。后入报恩藏。周览积年。被阅一切𦀇已及五遍。和尚八轴之书。亦览五遍。文幽义邈。未得其旨。然后别开八卷。亦看三遍。前后补按。𥨱窥八遍。才至一心专念弥陁名号之文。正解素意。偏行念佛。凡定业散业𨿽[這-言+(一/品)]。万行万善𨿽多。唯选称名一行。以为正定之业也。爰知聸专念之文。而止余行。仰佛愿之语。而除疑心。唯修称名。可遂往生。自尔以来。自行化他。华夷尊[卑-(白-日+田)+日]。但唱佛名。皆生净刹。然间。建夂八年(丁巳)五月比。先师始谒上人(上人六十五。先师三十六。自尔至元夂元年七月受学八个年)。爰月轮殿下。被催宿缘。深以信仰。归以西方之行。请以念佛之文。上人遵命而作此集。时也建夂九年(戊午)作已。𥨱示先师云。斯集依仰不令流布。然而汝是可传此法之仁也。写取一本。可令弘通末代(云云)。先师自写鱼网。敬受提撕宛如得函[狂-王+丈]。亦似水写器。经十五年。建历二年(壬申)。正月二十五日。午时上人入灭(八十)。经四十二年。嘉祯四年(戊戌)闰二月二十九日。未时。先师入灭(七十七)。弟子嘉祯二年九月八日。诣天福寺始谒先师(先师七十五。弟子三十八)。二个年间。观经疏。法事赞。观念法门。礼赞。般舟赞。论注。安乐集。选择集(剩被作加彻选择集)。往生要集。并十二门戒仪。一一读传毕。但至般舟赞者。先师云。上人御时未流布。故不闻口决。今准八轴义势所授也(云云)。又选择集。本有广略。略则高览本。有遗弟云。广本者。执笔人。为初心者后加名目。自有小异。不如高览本(云云)。此本先师所传。抑弟子有宿因值开膮。但恨缘浅才闻一遍。先师对众示曰。我年䦨龄颓。在世不夂。思将来痴闇。肝腑不安。然我法授然阿毕。法灯何销。然阿是予之成若也。遗弟对此人。可决不审(云云)。𨿽为哢言。是𣱵思出也。亦过分之遗诫也。今以三代相承。辄记五卷决疑而已。

　　选择传弘决疑钞卷第五终

　　持主　　▆▆

　　持主沙门澐鸯

　　宽永九年(壬申)仲秋吉旦　新刊
