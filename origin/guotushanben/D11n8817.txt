国家图书馆善本佛典第 11 册 No. 8817 佛性观（前残）


　　说观世音三昧经

　　如是我闻一时佛在毗罗勒▆栴檀精舍中与诸菩薩众▆▆人俱二千五百罗汉四部之众天龙八部皆来云集𠇍▆▆▆▆于三昧▆无言说时诸苐子心生疑惑怪佛所以各▆▆▆▆▆世尊嘿然永无言说我䓁从众有何利益▆▆▆▆▆从坐而起叉手前白佛言巍巍天尊其意难侧▆▆▆▆请何䓁法问何䓁事思何䓁义受何利益佛今嘿▆▆无言说三界众生增益邪见便自相向悲涕流泪哀㦲叹曰今日如来入于三昧何时惺悟。

　　于时世尊即放眉间白豪一光照曜十方遍恒沙界时诸苐子心生欢喜得未曾有各各恭敬立住一面。

　　尔时佛告诸苐子𦗟我所说一切大众各皆合掌听佛所说。

　　佛言我观三界空无所有亦无坚固复无有实亦无亭息诸法空寂因缘故有和合则生亦可演说亦不可说。

　　尔时观世音菩薩白佛言世尊法若可说便应不无不无之法便应可说。

　　佛言善㦲缘合则有缘散则离诸法如是从缘而生缘灭则尽。

　　观世音菩薩白佛言如佛所说实不虚也。

　　尔时阿难白佛言世尊如向所说甚难思议亦难侧度如佛所说实将不虚今便问佛云何名斯经。

　　佛告阿难此经名观世音三昧经我于往昔为菩薩时常见过去佛读诵斯经吾今成佛亦复读诵未曾休息我今成佛良由此经此经明圣难可比度喻如日光能照幽𡨋此经亦尔若有比丘比丘𡰱优婆塞优婆夷受持此经者真我苐子流通正泫法将明矣三宝不灭兴隆正觉盲𡨋受悟若有众生得闻此经念而不忘五劫不堕阿鼻地狱当知此观世音三昧经正是良药救人苦难拔除烦𢙉千劫万劫不堕𢙣趣当知斯经名大法王法化于人受道百千万亿此经难闻亦复难见譬如摩𡰱宝珠其明甚盛照百千界人见欢喜都无忧𢙉此经亦尔若人得闻必离𢙣道。

　　尔时阿难重白佛言云何行此经复何应现。

　　佛言阿难若欲行此经应净房舍中悬诸幡盖散莘烧香端坐七日念无异想诵此观世音三昧经。

　　尔时观世音即自现身其形紫金色身长大二项背日光其色似白银手捉莲花现其人前七日之中日有一事初一日时现栴檀勋陆香使行人闻之二日之时于夜半中现大光明行人得见心大欢喜三日之时现一莲华大如车轮其华甚盛犹白银色四日之时现天人身身长一丈身着天衣现彼人前行人见已同共娱乐论说诸法五日之时即自现身证得三昧自见过去生死劫[婁*支]六日之时复现天官五色杂宝所作有四菩薩端坐说法行人见已渐渐心明明彻十方即大欢喜奉心敬礼七日之时观世音菩薩即自现身其光晃曜明过于日行人见已心甚荒迫观世音菩薩即举左手摩行人顶心得安隐复举右手指于西方妙乐国土行人寻时即见西方无量国国土清净琉璃宝树华园浴池𩂜𩂜皆有行人见已烦𢙉消除无明根拔此诸行人䓁世世所生常与观世音相值复见𨶒浮提杂类国土犹如掌中阿摩勒果复见东方阿閦佛国不动如来登王高坐其诸菩薩多有眷属为人说法其地平正名华浴池𩂜𩂜皆有复见北方郁单日国彼土人民寿命长远永无正法可以习诵命终之时当堕𢙣道复见上方香积佛国莲华林茂经行禅室𢘻为香华多饶菩薩复见下方百千万国金刚诸园金刚城金刚坐其诸菩薩𢘻在坐上为人说法行人见已即得六通具八解脱得无㝵智飞到十方随意即至千劫万劫百千亿劫度人无量得神通力具陁罗𡰱辩才无滞乐说甚多当知此经是大威力七日七夜读诵此经如前所说都无虚事若有虚者我即忘语诸余经典皆不可信

　　阿难从坐而起合掌赞佛。

　世尊金刚惠　语出皆真实　一切诸众生　颇有不信者　若不信此经
　将堕𢙣道中　巍巍天中天　颇有不归佛　我见魔波旬　𥟵首来宗仰
　今说观世音　三昧正经典

　　尔时佛告阿难此经亦名安隐𩂜亦名离𢙉患亦名除疑惑亦名离𢙣道若有比丘犯四重禁五无间罪若比丘𡰱犯八重禁放恣精神串纵六情破坏正法若有优婆塞优婆夷犯五𨒫罪若有能行此观世音三昧经▆▆所说众罪𢘻灭无余亦见十方净妙国土如前所说▆▆▆异。

　　佛告阿难若人受持读诵斯经典者应持此咒难▆▆亦难值若持此咒应断酒肉不食五辛瞋恚怒𢘻为当断诸婬女色𢘻复不为清净梵行之人乃能受持斯咒。
