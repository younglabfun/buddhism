国家图书馆善本佛典第 26 册 No. 8882 菩提心论口笔


　　菩提心论口笔(三摩地假)

　　第三言三摩地者真言行人如是观已云何能证无上菩提。

　　(第三言等者揔表当知法尔以下别释也如是观已者捐胜义行愿二心是则悲智二德𨿽成助行阙三摩地心者无由得成佛实益故云云何能证等不空心要云𠰥不修此三摩地得成佛者无有是处可思之)。

　　当知法尔应住普贤大菩提心。

　　(法尔即本有义是简显得之言也无畏禅要云三摩地者更无别法直是一切众生自性清净心名为大圆镜智上至诸佛下至蠢动悉皆同等无有增减但为无明妄想客尘所覆是流转生死不得作佛此释全同当段文𠰥依安然菩提心义第一大日经如来定大空三摩地等皆摄此三摩地菩提心五相五轮等[(共-八+隹)*見]是显众生本有佛性两部大经深意曾以不可有[差-工+匕]异也又三摩地者梵语翻为等持是心一境义也经䡄中云三昧是略语也或云三摩呬多翻等引或云三摩钵底翻等至转声义别故于定体有小异又于大小显密𨿽有定体不同揔而云之以心一境为义也)。

　　一切众生本有萨埵为贪瞋痴烦𢚰之所缚故。

　　(明法尔所由谓一切众生虽具足法尔佛性所以异始觉圆满佛者为三毒所缚不得显现也或学者一义云本有萨埵者众生本来本有义不改三毒当体即示㓛德品类生死即𣵀槃烦𢙉即菩提故更转迷妄非成佛果也私案此义太无谓烦𢙉即菩提者深教大宗故置而不论之虽然于迷悟不同全不可滥之略出经云一切众生所有坚固菩提名萨埵坚固菩提者众生本有菩提坚固不坏义也然今为显彼本有菩提所修法名三摩地菩提心是则下所明三密五相妙行也未云不修三密行之前直同始觉圆满果位戒序云大毗卢遮那四种法身四种曼荼罗皆是一切众生本来平等共有虽然被五障之覆㢢依三妄之云翳不得觉悟若能[(共-八+隹)*見]日月之轮光诵声字之真言发三密之加持挥四[(留-田)-刀+ㄗ]之妙要即大日之光明廓周法界无明之障者匆归心海无明匆为明毒药乍为药五部三部之尊森罗圆现刹尘海滴之佛匆然涌出此释依当假文意𠰥不改三毒妄体者觉悟何时乎可悲之)。

　　诸佛大悲以善巧智。

　　(明起教元由性灵集第九曰大悲大日如来独[鋻-又+(乞-乙+(、/、))]三昧耶妙趣悲叹六趣之涂炭如实智雷震于法界殿秘密曼荼罗传干𨶒浮提大悲约体是后得智也善巧即大悲化用也𠰥依当假文并性灵集释以理智法身说法似为后得智作用凡此事古来诤论也具如别论之)。

　　说此甚深秘密瑜伽。

　　(下所明五相三密法也)。

　　令修行者于内心中观日月轮。

　　(以下示行者观相内心者[掯-止+上]肉团心大日经第一云内心妙白莲胎藏正均等（云云）䟽第五云内心妙白莲者此是众生本心妙法芬陀利华秘密标𢡠华䑓八[葉-廿+卄]圆满均等如正开敷之形此莲华台是实自然智惠[(共-八+隹)*見]日月轮者䟽第四云日喻本尊身月喻修习瑜伽行又云日喻本净菩提心是毗卢遮那自体月喻菩提之行准此释日月轮[(共-八+隹)*見]共约喻月轮[(共-八+隹)*見]相如下明日轮[(共-八+隹)*見]相文不见推之就行者修[(共-八+隹)*見]边明十六行相即十六三昧是也月轮十六分相配情见易了故委细释之应其[(共-八+隹)*見]心所成就即本尊三昧也日轮喻即是也然则𨿽不示[(共-八+隹)*見]相行者十六三昧成就时自可显欤然或学者义日喻烦𢙉是烦𢙉体性即菩提㓛德故在缠世间出世其体全同下所云但为日光夺其明性者即此意也此了简不甘心颇不合释㫖趣欤委细至下可辨之)。

　　由作此观照见本心湛然清净犹如满月光遍虚空无所分别。

　　(以下示[(共-八+隹)*見]心成就相本心者𠰥依安然菩提心义当第九识是则自性无垢本心也𠰥依莲华部心䡄当第八识彼䡄文云藏识本非染清净无瑕秽长时积福智喻𠰥净满月此文藏识者即第八识也[(共-八+隹)*見]智仪䡄又以自性无垢心为本源清净大圆镜智第八识即大圆镜智相应此等本䡄文𨿽云第八识不取相分于自性本源明无垢清净义然者或为第九识或云第八识唯是体相不同也所归可会一致欤)。

　　亦名无觉了亦名净法界亦名实相般𠰥波罗密海。

　　(就以下文有二义一义云无觉了智净法界理实相又理般𠰥又智波罗密海理智不二事点也一义云无觉了正体智是约能缘智净法界理是约所缘境实相般𠰥等理智不二能所平等义也二义中后义宜欤)。

　　能含种种无量珍宝三摩地犹如满月洁白分明。

　　(以下示心德用大日经曰净菩提心如意宝满世出世胜希愿可思之或义云上湛然清净等约月轮清净义今能含种种等约月轮圆满义前后喻意不同也前后相配一往𨿽可然释㫖趣强不作简别欤于一物含二意必不可别配也)。

　　何者为一切有情悉含普贤之心。

　　(明月轮相类所由是则结上法尔应住等义之意欤)。

　　我见自心形如月轮何故以月轮为喻为满月圆明体则与菩提心相类。

　　(正示心形相教王经第一云时菩萨白一切如来言世尊如来我遍知已我见自心形如月轮略出经云行者既见智所成月白世尊言我见月轮清净性相慈觉曼荼罗问答云和上（法全）[前-刖+合]云心如月轮者此非唯喻意心体此月轮何者心法界体非长短方圆非青黄赤白亦是长短方圆一也亦是青黄赤白也或云取圆满月只喻心体福智圆满非谓心全体即是月轮者此不得心体法界之色法界之用耳此等文同当假释然守护经第二摄真实经中心地[(共-八+隹)*見]经第八等以心体月轮相为初心行者所观然者似相违仍此篇目古来未决也具如别论也)。

　　凡月轮有一十六分喻瑜伽中金[(罩-卓+止)*寸]萨埵至金[(罩-卓+止)*寸]举有十六大菩萨者。

　　(义释第五云甘露有十六分乃至以十五分遍施众生以所余一分还生青龙䡄下云甘露有十六分十五施有情一分还此等文于月轮𨿽明十六分不同当段文当段意以晦夜合宿一分并白月十五分为十六分以相配十六三昧不空仁王般𠰥陀罗尼释云于瑜伽教中成普贤行十六如声闻见道中十六行也此文以十六三昧配声闻十六行十六三昧者即尽普贤行愿始终是真言行者修证次位也䟽第二曰然此经宗从初地即得入金[(罩-卓+止)*寸]宝藏故○𠰥解金刚顶十六大菩萨生自当证知也大日经十地金刚顶经十六大生其位全同也以金刚萨埵三昧为最初以金[(罩-卓+止)*寸]拳三昧为最后究竟于之有学者异义一义拳菩萨生即究竟果位也一义云十六生外立佛果圆满一位此事一个算题也今谓于拳菩萨生可有正满已满二位约正满十六随一故指属因满𠰥约已满成十六分揔体故是则究竟圆果也准起信论菩萨地尽句可解之)。

　　于三十七尊中五方佛位各表一智也。

　　(秘藏记云五智释名法界体性智者谓三密[差-工+匕]别数过刹尘名之法界诸法所依故曰体也法然不坏故名为性决断分明得以为智大圆镜智者谓自他三密无有边际名之大也具足不缺曰圆实智高悬万像影现镜之喻也平等性智者性净智水不简情非情故彼此同如故常住不变故名曰平等性智妙[(共-八+隹)*見]察智者五眼高临邪正不谬因以为名成所作智者二利应作故曰所作妙业必遂成称也以五智配五佛是一往相配也开法身如来四智㓛德为四佛而配四方非各别佛安然教时义第一云诸佛菩萨皆在十方随于何国犹是东方阿閦即菩提心故○𠰥约真如法界体性则此一一之诸佛菩萨互具四门故𢏏𨹔为菩提心亦以阿閦为成菩提乃至皆然此释意诸佛各具五智故约何佛大圆镜智东方即菩提心表示也乃至平等性智亦如是是则一佛上随方布教摽𢡠也发心修行菩提𣵀槃不乱其次第之意也然南都德一未决中以五佛五智相配为未决之一是不知秘密教深义故也)。

　　东方阿閦佛由成大圆镜智亦名金[(罩-卓+止)*寸]智也南方宝生佛由成平等性智亦名灌顶智也西方阿𢏏陀佛由成妙观察智亦名莲华智亦名转法轮智也北方不空成就佛由成成所作智亦名羯磨智也中方毗卢遮那佛由成法界智为本。

　　(东方阿閦等者梵语翻为不动佛四佛四智相配如心要释又八识四智相应等如理趣释本文广博也披而可见之问以平等性智名灌顶智其意如何[前-刖+合]平等性智者南方宝部也入坛灌顶事业是福业所作故宝部三摩地尤相应仍名灌顶智欤问以妙观察智为莲华智其意如何[前-刖+合]莲华者一切众生本性无垢心莲也以如来邪正不谬五眼观察彼无垢本性起说法用是名转法轮莲华即大悲三昧表示也以莲为西方尊形职而斯由也然者约大悲能缘名妙[(共-八+隹)*見]察智约众生本性名莲华智欤)。

　　已上四佛智出生四波罗密菩萨焉四菩萨即金宝法业也三世一切诸圣贤生成养育之母。

　　(出生义云由四如来智出生四波罗密菩萨焉盖为三际一切诸圣贤生成养育之毌于是[(留-田)-刀+ㄗ]成法界体自受用身则塔之正中毗卢遮那如来四亲近菩萨则四波罗密[(留-田)-刀+ㄗ]焉此文全同当假释此外慈觉金刚界次第安然金[(罩-卓+止)*寸]界对受记第三等皆以四波罗密为四佛所流出然秘藏记明四方部毋中四波罗密出生四佛之义释之甚似相违更可决之)。

　　于是[(留-田)-刀+ㄗ]成法界体性中流出四佛也。

　　(圣位经云然受用身有二种一自受用二他受用毗卢遮那佛于内心证自受用四智○从四智中流出四佛各住本方㘴本座䟽第廾云然此八[葉-廿+卄]及中胎五佛四菩萨岂异身乎即一毗卢遮那耳)。

　　四方如来各摄四菩萨东方阿閦佛摄四菩萨金[(罩-卓+止)*寸]萨埵金刚王金刚爱金刚善哉为四菩萨也南方宝生佛摄四菩萨金[(罩-卓+止)*寸]宝金刚光金刚幢金刚笑为四菩萨也西方阿𢏏𨹔佛摄四菩萨金刚法金刚利金刚因金刚语为四菩萨也北方不空成就佛摄四菩萨金[(罩-卓+止)*寸]业金[(罩-卓+止)*寸]护金刚牙金[(罩-卓+止)*寸]拳为四菩萨也四方佛各四菩萨为十六大菩萨也于三十七尊中除五佛四波罗密及后四摄八供养但取十六大菩萨为四方佛所摄也。

　　(当段举三十七尊之意为取十六大菩萨也是则举十六三昧喻月轮十六分令知真言行者修生转证义也谓三十七尊本有㓛德所成就体十六三昧修证要法即转证次第也又此十六三昧者即四智㓛德也在果位为四智为因行开之即为十六三昧或学者义本有修生各有十六者未得其意也)。

　　又摩诃般𠰥经中内空至无性自性空亦有十六义。

　　(以十六大生比拟般𠰥十六空是有法体譬喻二意菩提心义第一云问论云又摩诃般𠰥经中内空至无性空亦有十六义者是例欤喻欤[前-刖+合]亦例亦喻何者彼般𠰥中或明十一空十四空十六空十八空二十空且以十六空为处中义今𨿽三十七尊且取十六大菩萨者是例又彼十六空对破十六有今十六大菩萨亦破十六惑障故亦喻也此中二义揔云之相例意而非法体同金刚般𠰥哄题云十六会则金[(罩-卓+止)*寸]界十六大菩萨三摩地门也故龙猛菩提心论云从内空乃至无性自性空十六空门皆是萨宝等十六大菩萨之三摩地门此十六大菩萨三摩地法门能摄一切法教应化随机之说说多名浅略之义𠰥为大度种性说真言深秘故此释意法体同义也释意甚深也能可思之也且列十六空名义大般𠰥四百八十三云不取着内空不取着外空内外空大空空空胜义空有为空无为空毕竟空无际空无散空本性空相空一切法空无性空无性自性空同五百十二云善现一切法皆以十六空为趣诸菩萨摩诃萨于如是趣不可超越慈㤙心经幽赞下云如大经中或说十六谓内空外空内外空大空空空胜义空有为空无为空毕竟空无际空无散空本性空无相空一切法空无性空无性自性空或说十七加无所得空或说十八又加无性空或说十九别加所依增上及互无空或说二十于十八空中离无散空智论第三十三中边论等中有之释文广博故不能引载又安然释十四空者本㨿十八空论中有之又十一空者指黄性所说欤)。

　　一切有情于心质中有一分净性众行皆备其体极㣲妙皎然明白。

　　(于心质中者心质即肉团心也䟽第三云凡人污栗䭾心状犹如莲华合未敷像有[筋-月+耳]脉约之以成分男子上向女人下向先[(共-八+隹)*見]此莲令其开敷为八[葉-廿+卄]白莲华座此台上当观阿字作金[(罩-卓+止)*寸]色此释于凡夫心所心示甚深观想上引大日经文内心妙白莲者即是也一分净性者指本觉佛性六度经云一切有情本智如日䟽第三曰如真言中有质多字浅略只名为心𠰥作深秘释者质谓遮字带三昧声也遮是无迁变之义无迁变即是佛性此等文或云本智或云佛性皆是众生自心也当假一分净性者即是也众行皆备等者莲华三昧经云归命本觉真法身常住妙法心莲䑓本来具足三身德三十七尊住心城普门尘数诸三昧远离因果法然具无边德海本圆满还我顶礼心诸佛本觉佛性无边㓛德圆满而在缠出缠曾不增减故叹其㓛德云皎然明白等也)。

　　乃至轮回六趣亦不变易如月十六分之一。

　　(轮回六趣者心地观经第三云有情轮回生六道犹如车轮无始终智论第十六云菩萨得天眼[(共-八+隹)*見]众生轮转五道回旋其中天中死人中生人中死天中生天中死生地狱中地狱中死生天上如月十六等者以下又譬说也凡三摩地假法说譬说前后交杂其中以月轮十六分相配十六大生是一段诠要也即于当段显其意十六分之一者即晦夜合宿月轮也)。

　　凡月其一分明相𠰥当合宿之际但为日光夺其明性所以不现。

　　(晦晓日月同时相过故月轮光一向隐不现以之喻众生本有佛性所覆三毒迷妄不显上为贪嗔痴烦𢙉之所缚故者即此意也𠰥依安然菩提心义以合宿月轮类本有萨埵位合宿一刹那后日月一分相去以月光少现喻修得金刚萨埵菩提心义第一云晦夜合宿刹那月光皆隐𠰥一分过月光少现是同夜故此夜一分之明亦暗亦明故喻本有萨埵亦喻修得萨埵𠰥不尔者岂有十六大菩萨初一性得后十五修得乎此释意十六三昧行者修得三昧故以金[(罩-卓+止)*寸]萨埵三昧𠰥偏同本有喻合宿暗夜者修生十六一分阙故于合宿月成亦暗亦明释谓暗本有萨埵明修生金刚萨埵也私按此了简必不尔欤谓约行者十六三昧皆修生也而金[(罩-卓+止)*寸]萨埵三昧示一切众生本有义故是喻合宿月于行者修证边𨿽有浅深次位于十六三昧曾不可有明昧不同是则十六大菩萨内证故然如安然了简于十六大菩萨似存明昧不同学者留意能可思惟之)。

　　后起月初日日渐加至十五日圆满无碍。

　　(后起月初者是有二义菩提心义第一云问天笁黑前白后而何故论云后起月初日日渐加耶[前-刖+合]是译者回天竺语随唐国法此释意付云月初违天竺黑前白后法欤然翻译三藏随唐土法回文故不相违也般𠰥寺䟽钞云私云天竺历法以十五日为一月又以黑月为始以白月为后龙树云后月渐增至十五日圆满无碍此释意以当假文为黑前白后本㨿谓后起月者即是白后意也两释相违末学难是非者欤)。

　　所以观行者初以阿字发起本心之中分明只渐令㓗白分明证无生智。

　　(以下法譬合释也真言行者于阿字本不生[(共-八+隹)*見]解体达时开显本心是名本有心月上文我见自心形如月轮者是也此本有心月显现次第有前后即以十六大生尽其首尾地前地上有相无相等次位可在此中委细如下释本心者如上云可有八识九识二意分明者即上一分净性也渐令㓗白等譬说日日渐加意也无生智是本觉自然智上所谓无觉了也)。

　　夫阿字者一切诸法本不生义。

　　(吽字义云阿字实义者有三义谓不生义空义有义又不生义者即是实境界即是中道真言问[前-刖+合]云阿字门本不生理是虚空无垢大菩提心之地亦一切如来平等种子故诸法者阿字字相是诸法能生义也本不生者字义即一实中道意也或学者义本不生字相以不可得为字义者未得其意也准毗卢遮那经䟽释阿字具有五义一者阿字（短声）是菩提心二阿字（引声）是菩提行义三暗字（短声）是证菩提义四恶字（短声）是般𣵀槃义五恶字（引声）是具足方便智义又将阿字配解法华经中开示悟入四字也开字者开佛知见即双开菩提心如初阿字是菩提心义也示字者示佛知见如第二阿字是菩提行义也悟字者悟佛知见如第三暗字是证菩提义也入字者入佛知见如第四恶字是般𣵀槃义也揔而言之具足成就第五𢙣字是方便善巧智圆满义也付此注说有两义粗如上云菩提心义第一云大日经义释亦名义说是一行记何以不空三藏引为证乎问𠰥尔菩提心论亦云准毗卢舍那经䟽是岂非不空引一行记乎[前-刖+合]彼是后人引彼䟽文注入论中尔有论本是书长行者写生误实范上人大经要义第三云私捡二师[碑-(白-日)]文贞元录等一行开元十五年长逝春秋四十五不空神龙元诞迹明知当禅师行年二十三三藏诞生也法弟三藏译此论日注入先哲禅师䟽文宁可怪乎济迁僧都私抄大同之以上二义𨿽异于唐朝注入大日经䟽文天竺根本论非有之䟽第十一云次真言体阿（上）阿（上引）暗恶○此四字是此一部经中正宗体也一切秘藏皆从此生即是毗卢遮那佛心也同第十四阿等四字相配因行证入四转之释有之释文广博也披而可见之又同第二十有方便具足𢙣字释依此等前后释得意配释五转义故云准毗卢舍那经䟽等准字意显非全文也又将阿字等者智证义释目录云诸本中二十卷已前三本者与兴善三藏菩提心中注不合不以法华开示悟入对释四种阿字故慈觉大师并圆珍本与彼论合也有以开示悟入对四种阿字是故胜劣易知自余得失互不免之菩提心义第一云高野二十卷脕此文也慈觉大师遍明和尚圆觉僧正等本并有此文也故知高野抄本脱去大原四十帖云四种阿字配开示悟入事义释有之䟽无之弘法大师秘之抄出为别卷法华大日二教为一部之意可秘之故也依此等释四种阿字法华四佛知见配释事䟽中自本有之即慈觉智证等请来义释中有相配𥼶东寺所传二十卷䟽中无之依安然长宴等意大师脱去之也学者一义云大日经以四种阿字为宗法华经以四佛知见为宗而䟽中处处释两经一致㫖所谓䟽第七云此经本地常身又是妙法莲华最深秘处又云此中开示即是佛知见与法华义同准此等意不空三藏作注释而义释中直书加配当释事是后日[再-土+(┴/十)]治所为也安然菩提心义云此义释本三藏说一行说智俨温古[再-土+(┴/十)]治故本记外多加人言可思之又学者一义云又将阿字以下不空三藏得法华意作配释非䟽中云有之而因准毗卢舍那等注𥼶有此释故后人误而书加义释中此又[再-土+(┴/十)]治失也又字起尽可思之以上二义𨿽有少异大违他门所传私案二义中后义宜欤抑智证大师以无四阿四佛知见配释文为䟽失恐似任推意玄肪僧正道慈律师等请来义记等是皆䟽根本未[再-土+(┴/十)]治本也此等本既以无配释文然者后日[再-土+(┴/十)]治为本不可疑根本又大师非脱去之而安然长宴等云大师脱去依凭在何乎恐可谓暗推欤揔而言之等者法华中不说方便具足义故作此释大日经亦不说第五恶字䟽家加之䟽第二十云入中𢙣（长声）字是方便也此是毗卢舍那本地之身华䑓之体超八业处非有心之境界准此意法华四佛知见具足亦是方便究竟义也法华开题云所谓开示悟入四字与大日经四种阿字义趣大同弟五𢙣字方便具足义此经无弟五义理必合有此释同当假意能可思之)。

　　即赞阿字是菩提心义颂曰。

　　(上以阿字为诸法本不生义今为菩提心义是则自心本有菩提心本初不生意也䟽第十四云以最初阿字为真言之体○以此字门即是菩提心本原同第二十云初阿字在东方如梵音阿字即有动首之义以顺世间法诸方中东为上故喻菩提心最是万行之初也其名曰宝幢佛此等文以阿字为菩提心义即东方宝幢佛内证也东是方初阿字诸字本源诸法能生菩提心万行最初佛果万德即依之成故相类深义即在斯者欤)。

　八业白莲一肘间　炳现阿字素光色
　禅智俱入金刚缚　召入如来寂静智

　　(三摩地仪轨云八业莲华一肘间炳现阿字素光色禅智便入金刚缚召入如来寂静智此䡄文全同当论一肘间者有二义一义心月轮量也谓白莲上[(共-八+隹)*見]一肘月轮也一义前一肘也是去自身量也心月轮量者依莲华部心䡄欤前一肘者金刚界秘要记云[(共-八+隹)*見]想前一肘间有月轮居于白莲华上其月轮中有阿字此释依准当假文欤无畏禅要去身四尺[(共-八+隹)*見]一肘月轮（云云）诸䡄中明月轮量云一肘故𠰥心月轮𠰥前一肘共以可[(共-八+隹)*見]月轮月轮白色故一义指阿字光明依此二义非云阿字色𠰥然者阿字色如何可[(共-八+隹)*見]之乎𠰥准[(共-八+隹)*見]自在心真言仪䡄可[(共-八+隹)*見]金色彼文云于莲华中想阿字放金刚色可思之𠰥依金刚智如意轮仪䡄可[(共-八+隹)*見]白色彼文云[(共-八+隹)*見]前八叶莲其上置阿字○色如珂雪流散千光明此文珂雪者即白色也禅智俱入等者以下二句明[(留-田)-刀+ㄗ]相是则莲华部心䡄所说入智[(留-田)-刀+ㄗ]也但此[(留-田)-刀+ㄗ]事付法流有深秘口授不可载纸面也寂静智者示阿字㓛能守护经云阿字者一切法寂静体本不生示无过之义可思之又䟽第八释阿字云如来以此一字义故去至本性常寂大𣵀槃中也阿字体是本寂以具三昧𦘕故善逝具净除点故𣵀槃不动是处即行即到同于大空无所不遍故云大寂阿字字义本不生也然今云寂静智是当阿字字义依䟽家释阿字体本寂于不生阿字直示本寂义然者非相违然或学者义以莲华部心䡄入智明为本㨿以末一句真言即缚日罗吠舍之明是也此了简不甘心凡今一颂明阿字菩提义观念时可三密相应𨿽不待言如来寂静智文全非示真言唯是阿字㓛能即本有无漏智也)。

　　扶会阿字者揩寔决定观之当[(共-八+隹)*見]圆明净识。

　　(以下约心内圆明具示本有菩提心显现相扶揩寔三字异本直作夫皆是三字也圆明净识者八识九识二意具如上解焉)。

　　𠰥𦆵见者则名见真胜义谛𠰥常见者则入菩萨初地𠰥转渐增长则廓周法界量等虚空卷舒自在当具一切智。

　　(以下至具一切智文有三节初𦆵见等地前即心外有相成就也次𠰥常见等初地以上即心内秘密成就也后廓周法界等即第十一地妙果也准守护经第二心地[(共-八+隹)*見]经第八并无畏禅要等有五种三昧一者刹那三昧二者㣲尘三昧三者渐现三昧（或云白缕三昧）四者起伏三昧五者安住三昧也依禅要释此五中初四种地前第五一种初地以上也当假𠰥𦆵见等者即当初四种三昧见真胜义谛者胜义名𨿽在初地以上心外所显有相成就即是心内秘密影像一分故非相违犹如空月水月䟽第四云以三密加被自见心明道时乃知种种名言皆是如来密号可思之𠰥常见等者䟽第三云经云为彼从初发心乃至十地诸菩萨者谓初发净菩提心时见此曼荼罗已遍法界升第二住又逾广逾深作十转开明乃至第十一地而后所见圆极此文逾广逾深等者当段𠰥转渐增长意即地地迁登义也廓周法界者以下当第十一地果一切智者即佛果一切智智也䟽第一云今谓一切智智即是智中之智也非但以一切种遍知一切法亦知是法究竟实际常不坏相可知之)。

　　凡修习瑜伽观行人当须具修三密行证悟五相成身义也所言三密者一身密者如结契[(留-田)-刀+ㄗ]召请圣众是也二语密者如密诵真言令文句了了分明无谬误也三意密者如住瑜伽相应白净月圆满观菩提心也。

　　(以下明三密五相法体是则当论所释肝心余教不共秘要也一切众生本有萨埵大菩提心所显即此三密加持力用也即身义云𠰥有真言行人[(共-八+隹)*見]察此义手作[(留-田)-刀+ㄗ]契口诵真言心住三摩地三密相应加持故早得大悉地故经云三密金[(罩-卓+止)*寸]以为增上缘能证毗卢舍那三身果位真言问[前-刖+合]云身密[(留-田)-刀+ㄗ]语真言心妙[(共-八+隹)*見]平等相应至大日尊遍一切处三平等究竟实际𠰥三密中一阙即不能至平等处如车一轮阙都无所到是即三平等义也三密相应得不思议益准此等文可知之密诵真言等者真言问[前-刖+合]云其声念诵者为如何耶[前-刖+合]经云凡诵真言时其声不高不下不急不缓如流勿间字字分明句句相应如住瑜伽等者䟽第十一云于真言门中心住一境而不散乱如[(共-八+隹)*見]字[(共-八+隹)*見]声大尊种子随于一事心不外缘即能得大成就𠰥心在散乱设经无量劫中欲求成就尚不可得何况一生现得法利耶仪䡄本经所明意密者专[(共-八+隹)*見]本尊形色等当段不尔直[(共-八+隹)*見]菩提心是则以本有菩提心显现为一论大纲本有菩提心者即金刚萨埵㓛德也下释其圆明则普贤身者即此意也)。

　　次明五相成身者一是通达心二是菩提心三是金刚心四是金[(罩-卓+止)*寸]身五是证无上菩提获金刚坚固身也然此五相具备方成本尊身也其圆明则普贤身也亦是普贤心也与十方诸佛同之亦乃三世修行证有前后及达悟已无去来今。

　　(五相成身等者十八会指归云五相所谓通达本心修菩提心成金[(罩-卓+止)*寸]心证金刚身佛心圆满略出教王两经并莲华部心䡄等具说五相瑜伽初通达心者是初地当上𠰥常见者位次菩提心者即修菩提心是则本有圆明心次第渐增位当上𠰥转渐增长位次金刚心者即成金刚心是前圆明心卷舒自在位也依莲华部心䡄于是可[(共-八+隹)*見]三摩耶形则八叶莲华是也但依五部可有三形不同也次金刚身者即证金刚身是于本有圆明心月轮上所[(共-八+隹)*見]三摩耶形转成自身位也次证无上菩提等者即佛身圆满当具一切智位也摄真实经守护经心地[(共-八+隹)*見]经等又说五相但说一相或说三相五相不周备觉超僧都五相成身私记云真实经五相心地经三相守护经一相是深秘相也教王经略出经十八会指归等五相四种曼荼罗秘中深秘也摄真实经等𨿽说五相成身不可同略出教王等所说慈觉苏悉地经䟽云或大乘经𨿽粗明真言[(留-田)-刀+ㄗ]契而支分不具未尽佛意此释或大乘经者指守护心地等经觉超僧都秘中深秘外立深秘相摄守护心地等经尤有其意者欤其圆明等者以下明佛身圆满体性略出经第三云普贤法身遍一切能为世间自在主无始无终无生灭体性常住等虚空今普贤身者指法身因果𠰥约因德当金刚萨埵内证上文一切众生本有萨埵者即是也又于法身因果有理智二德理即身智即心也当段于普贤圆明体作身心分别即此意也与十方诸佛同者举例也始觉圆满后二利㓛德与十方如来等而不可有[差-工+匕]异也三世修行等者佛身圆满位契当真如法性理之时𣱵废古今相理趣释云一切时者在于异生时后证圣果时三业清净犹如虚空可思之又华严大䟽云夫心㝠至道则混一古今同演义抄云心与理𡨋契则无古今之相此等释于心理相应位古今相亡与当段释其意全同也)。

　　凡人心如合莲华佛心如满月此观𠰥成十方国土𠰥净若秽六道含识三乘行位及三世国土成坏众生业[差-工+匕]别菩萨因地行相三世诸佛悉于中现证本尊身满足普贤一切行愿。

　　(凡人心等者䟽第十二云一切众生心即是莲华三昧之因以未能令开敷故为诸烦𢚰等之所缠绕所以不能自了其心如实之相秘藏记云㨿密教凡夫心如合莲华圣人心似开莲华此等文同当段释凡心者即心所心也问秘藏记以莲华开合示凡圣不同其意显了也又五重结护云菩萨未证佛果满德未开以开莲华喻佛以合莲华喻菩萨也此释约因果二位以莲华开不开作喻而当段𥼶以佛心喻满月喻意不斋也其意如何[前-刖+合]道范义云莲华胎藏也胎藏因故以在缠心为合莲月轮金刚界也金果故以满月为佛心是因果莲金表示也此了简难思之凡取喻无尽也不可局定其中以凡心为莲华偏非譬喻上引经䟽文以凡夫心所心直为八叶莲华当段又此意也次以佛心为满月是则当论大纲也谓约十六三昧明十六分月轮次第增明义今佛心如满月者至十五日圆满无碍意也于此心月圆满位成理智二德理即胎藏智即金刚也约本觉理智共本有而其德用未显约始觉理智二德同时显现而无所残𠰥如道范义以理偏名因以智偏名果还似失宗深义能可思之此观𠰥成等者以下佛果圆满后染净迷悟[差-工+匕]相同时示在自心三世国土成坏者世界成坏三世无止成成劫坏坏劫也住劫空劫等亦自可在此中也悉于中现者指行者始觉自心即圆明心也秘密曼荼罗品䟽云谓于行者自心之中而具佛惠大海十方通同为一佛土唯自明了他所不见故名秘密曼荼罗可思之普贤一切行愿者即十六三昧也详如上说之)。

　　故大毗卢舍那经云如是真实心故佛所[完-兀+(直-十)]说。

　　(大日经第三成就悉地品文也彼品说摩诃萨意处曼荼罗云无垢妙清净圆镜常现前如是真实心故佛所[完-兀+(直-十)]说䟽第十二云摩诃萨意处说名曼荼罗者心处亦可名为心位即指此众生自心之处即一切佛大悲胎藏曼荼罗也摩诃萨意处曼荼罗者即众生自心曼荼罗也彼本有曼荼罗显现开发时十方三世依正二报染净迷悟等诸法悉备一心故引此经文释成三世诸佛悉于中现等义也䟽第十二云此行从心而生心为照明能见如来之道行○此心处无垢清净犹如圆镜常现前当知此即是先佛共所宣说真实之心也真实心者即圆明本心也故佛者举例是则法身如来举过去佛所说例示今所说不误也问法身如来无始无终凝然常住也指何时云故佛乎[前-刖+合]真言问[前-刖+合]云问大日者是即法身何故更次云成佛耶[前-刖+合]此有三意○一者大日指今果成佛者指昔时谓大日世尊显昔成佛之初事故云大日成觉大日法身𨿽凝然常住非无成佛始故两部大经共示故佛例瑜祇经云往昔宝生佛于金刚界中度无量有情我今故演说大日经开题云诸佛如来必因师而觉故文云故佛所宣说一切如来必待师教缘𨿽得觉悟果德圆满后𣱵绝今昔指此位云无终不动此无始无终平等本源所说教名两部大经异他受用应化佛逗机说法义固密教深㫖以常情不可测量也)。

　　问前言二乘之人有法执故不得成佛今复令修菩提心三摩地者云何[差-工+匕]别[前-刖+合]二乘之人有法执故久久证理沉空滞寂限以劫数然发大心又乘散善门中经无数劫是故足可猒离不可依止。

　　(以下当假余义问[前-刖+合]也付此问[前-刖+合]有学者异义一义云问意觉即凡佛体者何故修五相三密等行乎发心即到机不可待修行是同二乘有法执故直不证一切智智非疑三摩地修行似法执也[前-刖+合]意𨿽开自身即佛觉无始无明直难改故修三摩地行得证一切智智也一义（道范）云问意三摩地修行似二乘有法执[前-刖+合]意真言行者遇自身即佛教之时显教所断人法二执即知轮圆具德故云既破人法上执也此二义共不分明乎私案问意以三密事相修行相类二乘法执违无相无为真理疑之欤[前-刖+合]意领自身是佛教㫖时人法二执既破之故不足疑𨿽然无始无明等未断尽之者本有佛性速疾难显故未得佛果一切智智依之以三密五相行为增上缘能达诸佛自性也凡近代学者付自身即佛㫖发心即到机不得三密修行云可成佛恐任自见作了简欤如愚案者于释前后更无所可妨学者能思之散善门等者堀池僧正抄云应化所说无明缘起法故散善门非三摩地门又上人释云显名散善门密称三摩地门此等释以一代诸教揔摄散善门当假释正指相说假中经劫修行菩萨云又乘散善门等虽然七八九三个住心未知三密神通秘要故可摄经劫散善门中欤然者于当假文可有兼正二意也)。

　　今真言行人既破人法上执𨿽能正见真实之智或为无始间隔未能证于如来一切智智故欲求妙道修持次第从凡入佛位者。

　　(䟽第一云如余远离方便诸菩萨渐次修习戒定智惠于无量劫以种种门观人法二空犹未能远离心之影像今真言行者于初发心时直[(共-八+隹)*見]自心实相了知本不生故即时人法戏论净𠰥虚空成自然觉不由他悟此释同当段意于是有二义一义云人法上执常人法二执即大日经所说粗细二种妄执也无始间隔即第三劫极细妄执也遍满记存此义一义云人法上执言摄大日经三妄执无始间隔即当㣲细妄执是即三妄执地前所断遮情分齐也㣲细妄执表德实际上所具十重㣲惑也于初地以上作十转开明即此意也此二义中后义宜欤极细妄执者法执气分故上执言可摄之也问以㣲细妄执为初地以上表德所具惑本㨿如何又以初地净菩提心为自证圆满极位近代学者一同所判也然今义大违初地即极义然者此等义难思如何[前-刖+合]以㣲细妄执为初地已上惑不待言䟽第七云菩提心犹有所依故未名正遍知如来已度此㣲细戏论进趣都息故名超越心地此文㣲细戏论者即㣲细妄执也此㣲细妄执佛果能障惑故为表德智所断逾深作十转开明乃至第十一地所见圆极者即此意也次以初地为佛果极位者其本㨿在何处乎经䟽本文曾未见之秘藏记云越三妄执越三僧祇劫是则十地究竟也过此修上上方便断㣲细妄执至佛果故经曰此四分之一度于信解以㣲细妄执为十地带惑释文明镜也谁可疑之乎故初地即极义大背文理者哉故欲求等者故字决定意谓决定上[前-刖+合]义也妙道者即佛果大道修持次第者即三密修行也此三密行从凡入佛秘术故云从凡入佛位等或义云修持次第等次第证行相是约渐机从凡入佛等顿超行相是约顿大机也此了简太不可也颇不合问[前-刖+合]㫖趣又背文首尾问意曾不疑顿渐行相于[前-刖+合]说岂成顿渐分别乎于机有顿渐超三类𨿽有成佛迟速共以三密行为证入良缘一论所释唯在此事者欤)。

　　即此三摩地者能达诸佛自性悟诸佛法身证法界体性智成大毗卢遮那佛自性身受用身变化身等流身。

　　(以下当经释或义云即此等六字以下能达等表句也此义难思以三摩地行者修生转证为[前-刖+合]说㫖趣何于此中分别表释乎能达诸佛等者示自证㓛德遍满记云能达等本地法身悟诸佛等自受用身证法界等他受用身此义难思以法界体性智为他受用身大违自宗定判不可依用也又道范义云诸佛自性者智诸佛法身者理法界体性智者事是即性净圆明三点性德也此三点胎藏次大毗卢遮那等四身金刚界也此了简两部配属强无诠㫖欤今云诸佛自性者理诸佛法身者智也理云达智云悟尤有其意欤证法界体性智者理智不二是即行者修证极处也成大毗卢等者秘藏记云此四种身者为一身所具为各各出生此四种身耶[前-刖+合]一身之所互皆具足○中䑓毗卢遮那为法身四佛为应身释迦为化身外金刚部龙鬼等为等流身大毗卢遮那佛揔句自性以下别句即四种法身也一义云大毗卢遮那揔体揔德即法界身也自性身等阿閦等四佛即是五种法身义也五种法身事[鐙-豆+(一/乂)]上人五轮九字秘释中以圣位经并法界身文为依凭立之凡四种法身外立法𤰪身否一个寻也当段释强非五种法身义欤以四身名大日声字义释明镜也然者以大毗卢遮那为𢝰句义合释相欤)。

　　为行人未证故理宜修之。

　　(以下十字结[前-刖+合]说义䟽第一云或有说言但观心性无相无为不应种种纷动行菩萨道此说非也如以四种不生观矿中金性𨿽复在因在果常自无减无增𠰥不以方便消融滓秽即此不生之金无由可得行人亦复如是𠰥不以三种秘密方便供养行门消融百六十心矿石之垢何以得此净菩提心○𠰥以大悲万行种种炼冶得成神变加持不思议业故不应未得谓得保初心为极果也此释全同当段意或学者义（道范）以为行人等二句为宿善分齐宿善者非宿生未证以前精进修行皆为宿善也此了简太背文理欤不足信用也)。

　　故大毗卢遮那经云悉地从心生如金刚顶瑜伽经说一切义成就菩萨初㘴金刚座取证无上道遂蒙诸佛授此心地然能证果。

　　(以下举二个文证结成[前-刖+合]义初文大日经第三悉地出现品文也彼经文云当知真言果悉离于因业○真言者当得悉地从心生䟽第十一云真言者当得悉地从心生者当知真言行者但以方便自净其心𠰥三业清净当于是中自得明了而自觉悟也譬如有人梦中修行种种六度而净佛国觉见则无成果之相但是一念无明心中有因果万行耳五智三身果等由他非得并从行者自心所显也为成此义引今经文𨿽心自证心非不假方便其方便者即三密方便也如金刚顶等者教王经第一文得意引证之非全文一切义成就菩萨者金刚顶经能说教王因位名也此意菩萨修无识身三昧证一道清净理以为究竟而依虚空油麻诸佛惊觉授五相瑜伽证一切智智授此心地者即五相瑜伽也此五相成身是行者心中所备本有㓛德故云心地道范义云金刚顶经引证有二义一云一切义成就迂回菩萨于显教经三无数劫将成佛时蒙诸佛惊觉五相成佛今人直从真言门发心决定不起干座三摩地现前是引迂回证直往顿悟也一云释迦如来为即身成佛人证成自家即身顿悟义一切义成就者悉䭾太子也悉䭾太子即身成佛为果后方便示现经劫成佛行也私案此二义共不详当假三摩地一段余义问[前-刖+合]结释也然问意以三密修行类法执发疑断彼疑云行人未证故理宜修之因此释引今经文意云教主如来既应三摩地修行成自受用究竟正觉是即以教主因行令例知一切真言行者修证义未必问[前-刖+合]顿悟顿成义欤即身顿证义此论挭摡所释指归故今始而非可疑也)。

　　凡今之人𠰥心决定如教修行不起干座三摩地现前应于是成就本尊之身。

　　(以下当[前-刖+合]说余义今人者指一切真言行者即未世今时人也瑜祇经曰[前-刖+合]未法世人长诵之真言刀兵不能害水火不焚漂○𠰥诵一百遍能灭百劫罪𠰥诵一千反能成满意愿𠰥诵一洛刃得大金刚身𠰥诵一俱𦙠得成遍成尊菩提心义第一云今未世设修此观即身成佛之人亦应隐形一如常人非有缘人谁见其佛经䡄中[戊@(百-日+皿)]明未世得益𨿽然悉地成不可依信修有无当段释即显此意大师释曰人法法尔兴废何时机根绝绝正像何别𨿽显人法法尔教㫖顿不得益者不堪如教修行故也)。

　　故大毗卢遮那经供养次第法云𠰥无势力广增益住法但观菩提心佛说此中具万行满足净白纯净法也。

　　(大日经第七卷文也于此经有题额不同一本如前六卷一本如当段所引不思议䟽所释题大同当段所引凡就此经说者有种种异说一说无畏三藏撰出一说达摩掬多所造一说文殊所造一说大日直说此四说中无畏撰出者以两本义释为本㨿觉苑师演密抄中成此义掬多所造者安然和尚持诵不同第四菩提心义第一等释之文殊所造者不思议䟽释也直佛说者以十万颂广经作三千余颂略本以彼略本译为七卷经佛说广经略本故类前六卷直云佛说也此四说中掬多所造者安然私了简也本㨿不分明于自余三说古来学者为难决篇目具如别论之问今经文引证㫖趣如何[前-刖+合]私云以普贤本有菩提心显现圆满为三摩地段诠要而上举三个文证悉地从心生之㫖𨿽结成之直于本有菩提心观显文证未引之故于[前-刖+合]说结句引证其文所谓住法但[(共-八+隹)*見]菩提心者是净菩提心即当段最初所释法尔应住普贤大菩提心是也故𠰥无㔟力等𨿽一句非今所用是同文故来也然则菩提心观显处所具因行万行异三密四曼等本有法贼当段所引以菩提心处具足万行为肝心欤学者留意能思察之不思议䟽上云净白纯净法者于体理中恒有得恒沙性无漏㓛德及布施等诸度门也)。

　　此菩提心能包藏一切诸佛㓛德法故𠰥修证出现则为一切导师。

　　(以下论主所释也包藏一切诸佛㓛德者不思议䟽所云恒沙㓛德六度等诸度门也𠰥修证等者修修[(共-八+隹)*見]证证入也一切导师者正指第十一地佛果兼约初地以上等觉等修证出现是在初地以上故也)。

　　𠰥归本则是密严国土不起干座能成一切佛事。

　　(以上约化他以下约自证归本言正示自证本源欤密严国土者瑜祇经云唯此佛刹尽以金刚自性清净所成密严华藏密严经云不舍欲界中成佛作佛事要往密严证无上觉以自性法身所居土号密严国土又名华藏世界天台号寂光土是唯智所照真理寂静境界也自宗意于此位存色相庄严言说说法本地自证说法者即是也能成一切佛事者大悲行愿化度众生等事也于修证出现位能成广大佛事故云不起于座等也)。

　　赞菩提心曰𠰥人求佛慧通达菩提心父母所生身速证大觉位。

　　(𠰥人求等者此一颂𢝰而一论结文别而[前-刖+合]说中余义结释也初一句约能求所求机论初所谓我今志求阿耨菩提人是也次一句约所修[(共-八+隹)*見]想后二句示成佛得益通达菩提心者是有二义一义指五相中最初通达心最上顿机人于通达心位可成佛也一义指佛身圆满是以五相揔德云通达菩提心也此二义共不稳愚案发心决定上以如教修行位云通达菩提心欤𠰥不依三密五相行何以可通达乎是以灌顶文举当论三门行相云𠰥有四众能察此趣手结[(留-田)-刀+ㄗ]契口诵真言心[(共-八+隹)*見]实相如教修行则不经三大劫速证大觉位故经云𠰥人求佛等此文依凭今颂文明知通达者如教修行义也然世或学者以今一颂为发心即到义恐似不得释㫖趣也父母所生身者不转肉身意也无畏尊胜破地狱䡄云𠰥有众生最上根人常日夜三时持念𠰥时时克克忆念定此人不舍父母所生身现身当得不思议难得佛身此文同今释上根上智人现身成佛得益专如教修行之㓛力也䟽第一释顿觉成佛神通乘相云今此真言门菩萨𠰥能不亏法则方便修行乃至于此生中逮见无尽庄严加持境界非但现前而已𠰥欲超升佛地即同大日如来亦可致也论主并䟽家宗家等解释一揆也谁阁此等明㨿岂可求异端乎学者能可分别也)。

　　金刚顶瑜伽中发阿耨多罗三藐三菩提心论也。

　　(应𣱵十有二年季复三伏天于高野山西谷之草庵复中笼山之间依客僧等所请讲菩提心论次令胜义行愿二段口笔焉于三摩地段略之然依桑城阇梨之（南都律宗）大望三摩地段重而口笔焉（同𦗟三人同宿祐润师豪等）十一个月之间抄记毕所诠之㫖趣多违近世学者之所解颇不足为南指却羞后人之玄览𠰥于万分之一会法理并奉资高祖之报㤙尔)。

　　(小野末资权僧正实顺)

　　时宽文九己酉秋九月之吉　前川茂右卫门尉剞劂
