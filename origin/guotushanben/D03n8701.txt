国家图书馆善本佛典第 03 册 No. 8701 盂兰盆经讲经文（前残）


　▆▆▆▆▆▆▆　目连依教便修行
　供养三尊及大众　福利遐超▆鬼趣
　愿我慈亲领受之　因兹息苦得停酸
　免受倒悬三𢙣道　离却鬼前休𢙣趣
　得向祇园礼世尊　因此厥号𥁄兰盆
　接引众生交离苦　不独当初为目连
　兼为今朝座下人　故知大圣不思议
　流向𨶒浮化群生　为救世间诸苦难
　名曰𥁄兰清净经　念观世音菩薩▆

　　(佛子)。将释此经大分三假苐一序分苐二正宗苐三流通分三假不同且初序分。(佛子)。

　上来▆▆即如斯　略与门徒分别说
　向下依经次苐陈　不知道理复如何
　大众须生敬重心　▆道此经▆孝行
　各各𣫍心合掌着　经文次苐唱将来

　　经云闻如是一时。佛在舍卫国祇树给孤独。

　　(佛子)。西方梵语名佛陁此土翻为求觉者。自觉〃他觉行圆满。

　觉行周圆号世尊　于中三觉不思议
　别日与门徒广分别　今且略明微妙法
　愿闻▆障▆消除

　　(佛)言舍卫国祇树给孤独园。(佛子)。舍卫国者好嘉名人物英雄心猛利。

　国王太子兼长者　诸佛如来住彼中
　给孤长者湏达多　闻佛功德心中喜
　火急㱕来造精舍　便买祇陁太子园
　四十里地布黄金　建造如来说法处
　殿宇楼台徦日月　池庭华果用㽵严
　▆佛当日在彼中　说这𥁄兰清净教
　为救目连慈母罪　免交受苦▆生天
　上来多假义不同　𢝰说经文成就义
　从此下反是别序　目连得道复如何
　大众▆生敬重心　六通之名当解释
　各各虔茶合掌着　目连得道唱将来

　　经云大目揵连始得六通。佛子。

　恰似世间慈母身　养得子时登官位
　威势人间皆𢝰怕　自出分忧佐大唐
　忽然忆着我耶娘　取向本州专侍奉
　所得财物买珠瑱　将来奉献我尊亲
　百味珍羞皆给恭　日夜将心亲侍奉
　若也闷来交合曲　音声歌儛不曾𠇲
　朝〃甘脆父母前　昼夜寻常居左右
　所要之间皆▆有　意徒孝行遣人传
　今此目连亦复然　得道恰似为官位
　忆得先亡念慈亲　堕落三涂阿那边
　遂将天眼更遥观　欲觅尊亲拟供养
　直为亡来年岁久　不知神识落何方
　乃知证得六神通　根本还因求父母
　罗汉六通为苐一　愿报当初养育㤙
　今此向下一唱经　欲度父母报㤙受
　大众好生合掌着　经文次第唱将来

　　经云目连欲度父母报乳脯之㤙。佛子。

　自得既圆应合救物　怀其孝行欲报重㤙

　　经云度者即是度脱报㤙两字通摽经题。且夫人生在世。父母为亲。非母不生。非母不长。是以目连。报其㤙德。佛子。

　目连自得既周圆　理合救其亲父母
　心里为怀行孝行　报[益-皿+口]从来养育㤙
　人生在世合如斯　父母深㤙湏报答
　想得当初养育我　受苦怀▆不可论
　除其孝顺在眼前　供给所湏不阙少
　假使碎身千万劫　不能报得母深㤙
　将知㤙德大难酬　我佛如来再三说
　奉劝座下佛弟子　大湏孝顺莫因循

　　佛子。故父母㤙重经云。父母有十种㤙卒难报答。一者怀胎守护㤙二者临产受苦㤙三者生子妄忧㤙四者𠰸苦吐甘㤙五者回干就湿㤙六者乳脯养育㤙七者洗濯不净㤙八者为造𢙣业㤙九者远行忆念㤙十者究竟怜愍㤙

　　佛子。

　适来虽列十㤙名
　义理差殊都未解　门徒若要细分别
　先生敬重后依行　苐一怀担守护㤙
　十月胎中常负重　慈母将心忧垓子
　𢙢怕胎中不得安　生时受苦命如斯
　赤血滂沲魂魄散　时向之间潘却命
　由怕垓儿有损殇　生了心中便喜欢
　忘却忧愁如快乐　眷属亲情皆𢝰喜
　庆贺今朝母子安　渐〃垓儿长大时
　干处唯留与子眠　湿处回将母自卧
　洗濯之时无懈惓　乳脯养育不辞劳
　寒热都来为▆▆　怜念由如掌上珠
　年登十五母由忧　𢙢怕造诸不善业
　走去心中常忆念　佛前发愿早㱕来
　四时八节不前头　不觉目中双泪下
　时向之间不得见　恛惶惆怅似汤𤋎

　　佛子。

　他家孝顺由忧耶娘　不孝之男广造(𢙣业)
　他州外乡逐乐不㱕　父母此间肝肠寸断

　　佛子。

　他家若是孝顺之儿　解向家中亲侍奉
　若是心中不孝顺　逃走他乡𢝰不㱕
　因修向外岁年间　逐乐何曾忆父母
　所得钱财别受用　肯解将来献二亲
　将知世界𨒫众生　罪过愚肤不可说
　不报其㤙不孝顺　堕向三涂𢙣道中
　奉劝门徒诸信心　莫作如斯不孝人
　学取目连心里▆　命终必㝎见慈尊

　　佛子。

　上来道理转殷勤　闻道还湏行孝行
　不但自家心里了　也令众罪速消除

　　𥁄兰盆经邈观。故题。此经赞▆不思宜留传天下众人知有缘得遇者莲花会里与君𠋣。
