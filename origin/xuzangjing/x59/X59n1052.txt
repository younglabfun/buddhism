卍新纂续藏经第 59 册 No. 1052 成就梦想法


　　No. 1052

　　成就梦想法一卷

　　大兴善寺翻经院灌顶阿阇梨述(云云)

　　我今披见秘藏要文有成就梦想法为末世众生故说是次第仪则于净室中作一方坛随意大小其坛中办备供物谓香花油灯饮食果子苏蜜欢喜团等如是种种不可具说随时取新者用之。

　　次说劝请法曰。

　我今劝请佛眼尊　　文殊妙幢诸眷属
　北斗七曜九执等　　二十八宿十二宫
　十二天王二六神　　诸龙药叉罗刹等
　山王河王大树王　　所有十方大善神
　不越劝请净心力　　降临影向受妙具
　护持某甲除不祥　　成就好梦与诸愿

　　次说大钩召咒曰(内缚右风招之)。

　　归命恶萨缚怛罗钵罗底贺帝怛他誐党矩奢冒地淅哩也钵哩布罗迦耶娑婆贺(引)

　　若有众生诵此咒时一切圣众天龙鬼神皆随喜来诣。

　　复次说成就好梦法礼北方而作是念言。

　我今归依佛法僧　　文殊妙幢北斗星
　十二天王诸星宿　　知见吉梦成所愿

　　复次说真言曰。

　　唵(引)阿(引入恶声)味(引)罗吽(引)佉左𠸪

　　若有众生得见好梦不得成就者由此教法念文殊师利菩萨及妙幢菩萨等若卧时诵一百八遍常得好梦能知善恶之事若有人得吉梦欲成就者加持饮食七遍食者不久得成就唯除思梦忙想来梦也。

　　复次谁思除灭恶梦法礼北斗方而作是念言。

　我今归依佛法僧　　文殊妙幢北斗星
　十二天王诸星宿　　愿除恶梦得善事

　　复次说真言曰。

　　唵瑟置哩(二合)迦攞噜跛吽欠萨嚩(二合)呵

　　若有善男子善女人等得见恶梦不祥出现者以命木作人形书彼那么加持七遍三日终竟彼人形置山野及大河边不祥消灭心神安乐若有人常得吉梦如是不修行者不得久成就乃至消灭虽见恶梦如是修行者不应还成吉事又取白线作索咒二十一结系身出入三度恶梦不应。

　　复次说供养真言曰(金刚合掌二风宝形)。

　　唵阿谟佉布惹么柅跛纳么嚩曰[(止/示)*余]怛他蘖多尾路枳帝三满多钵罗萨罗吽

　　若有众生诵此真言供养三宝时流出无量供养云海供养一切圣众。

　　复次说施食咒曰(右手以空摩火甲三两反余三指直之又空风弹指作声一诵一弹七返)。

　　曩莫萨缚怛他蘖哆缚噜枳帝唵三婆罗三婆罗吽

　　若有人以此咒加持饮食施与一切天龙药叉罗刹婆等山王海王河王大树王一切诸鬼神等各各皆得摩伽陀国所用斗七七斛食皆悉饱满。

　　次发遣颂曰。

　唯愿圣众　　并诸眷属　　加持某甲
　还归大宫

　　成就梦想法一卷

　　保延六年正月十八日书写之移点了

　　嘉禄元年六月三日奉随日光房僧都御房于堀川坛所奉受了　圆俊记之

　　文永元年六月二十八日奉写之　繁承记

　　同七月十一日奉从修月房僧都御房奉受云了
繁承

　　同十八日以或本见合加墨点了
