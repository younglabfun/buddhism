卍新纂续藏经第 59 册 No. 1069 释迦牟尼如来拔除苦恼现大神变飞空大钵法


　　No. 1069

　　释迦牟尼如来㧞除苦恼现大神变飞空大钵法

　　三藏法师　般若　传

　　一时释迦尊住雪山顶。五百比丘。□万菩萨。天龙八部。无量大众。俱会闻法。时众疲劳。饮食难得。尔时世尊入大慈三昧。于光明中。涌出如来之大钵。乘空而去。不知去所。大众惊疑振。于时佛大钵还来。饭满钵中。

　　尔时如来从定而起。告大众言。汝等皆当食之。说此语已。大众欢喜。食此钵饭。犹余无尽。其香遍满三千大千世界。地狱饿鬼畜生皆得饱满。

　　于是文殊师利。白佛言。如来以何神力。飞是大钵。令饱满大众。及济三途八难众生之苦。我等及未来世求法修道者。何习是法。成能佛事。可利众生。唯愿大圣说是法要。佛事告文殊师利。如此如是。善男子。我当演说其法。利益众生。饶益行者。我昔作大仙人。住于雪山岩中。久断衣食。无由得之。时有弟子一万人。俱住苦行。有一迦楼罗王。来白我言。愿持大仙御钵。往于天上及人间。盛满衣食。还来供养大众。时我仙许之。于时迦楼罗王戴钵。飞走大千世界。一时之间。满钵衣饭还来。大众随喜。皆得安隐。可知时仙人者。今我身是也。我今当说其法。先撰清净处无人深山幽林高岩中。大河大海清泉之边。断食练行。服五叶松叶。及诸果食。诵如来大钵真言。及结其印。昼夜六时。不得绝声。未至三日。得成就　印相。

　　先以右手当心仰掌。次以右手掌覆。令右掌上其左。当小指头。与右大指头相柱。其左大指头与右小指头相柱。咒曰。

　　曩莫三曼多勃驮南唵路迦播罗地瑟耻多驮罗野驮罗野摩诃皤(去)传勃驮幡怛罗(二合)娑婆诃

　　当诵是咒。满百万遍。是法印咒。其大精进。当为一切如来神力。而加护之。当结是印。并诵此咒。即得成就。若地狱饿鬼有情。满百八遍。则得地狱饿鬼。饱满诸食。若旷野行亦结此印。并诵此咒者。旷野鬼神不相娆也。故其钵随心飞行十方。若持是法时。当呼速疾迦楼罗王。以为使者。如来神力故。彼王能随奉仕。行者知之。空钵自转。遣咒。

　　模呼呵梨疑[(止/示)*余]提迷头迷七佛世尊摩诃毗岚彼莎呵𠚤𠚤𠚤𠚤𠚤𠚤𠚤𠚤𠚤𠚤𠚤𠚤𠚤𠚤𠚤𠚤𠚤𠚤𠚤莎呵

　　转钵咒。

　　南无佛陀耶　南无达磨耶　南无僧伽耶　南无多罗钵　遮罗陀罗尼转陀罗尼转莎呵

　　若作法时。净治一室。香水洒地。礼四方佛。唤一童子。教洗手面。亦遣礼佛。于其地上。敷一净毡。又取一钵。香水净洗。置于毡。取净衣。盛于钵中。唤童子。上以两膝头。案于钵中。以两手把地。咒师数数诵咒曰。云转呵呵即转。又请三宝一切神王咒。

　　南无佛陀耶　南无达磨耶　南无僧伽耶　跢侄他伊弭泥伊弭泥弭泥弭泥莎呵

　　凡欲诵咒时。先诵三七遍。请已诵所行　大验。

　　大威德秘密飞空钵法印(竟)
