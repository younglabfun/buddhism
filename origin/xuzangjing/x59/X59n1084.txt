卍新纂续藏经第 59 册 No. 1084 瑜伽焰口注集纂要仪轨


　　No. 1084-A 纂要序

　　阅大藏作陀罗尼法。须得五智灌顶。绍阿阇黎位。方可传授。若不尔者。自招殃咎。此世尊授阿难之密嘱耳。相传既久。法臣成弊。后莲大师去华就实。稽古考定。时流奇好。痛口诃责。今观
巨澈上座之纂要。深得先哲之训。以正季世之讹。可谓洞开古詻。枝蔓剪除。功补缁门。饶益有情者也。

　　岁在乙卯重阳前五日桃村无隐千峰立书。

　　No. 1084-1 瑜伽𦦨口仪轨六则

　　苕水(子若观内衡铨)同考正

　　瑜伽密教

　　释迦说法。有显有密。显通大小。密唯大乘。瑜伽本经。都十万偈。有十八会。除十八会。余经属显。今大藏中。佛说救拔𦦨口饿鬼陀罗尼经。是不空译。佛说救面然饿鬼陀罗尼神咒经。实叉难陀译。一经二译。俱唯有变食真言。此经自属显教。不空又译出瑜伽集要救阿难陀罗尼𦦨口仪轨经。复用密部大悲空智仪轨经云。瑜伽即相应义。谓一切乘境行果所有诸法。皆相应也。其密教相。如显密圆通中说。施食缘起。如本经说。

　　坛仪

　　一切如来真实摄经说。大曼茶啰有五部。初佛部。毗卢遮那佛为部主。次金刚部。阿閦佛为部主。次宝部。宝生佛为部主。次莲华部。阿弥陀佛为部主。次羯磨部。不空成就佛为部主。又五部各有四大品。一金刚界。二降三世。三遍调伏。四一切义成就。又四品中各建立六曼茶啰。所谓大曼茶啰。三昧耶曼茶啰。法曼茶啰。羯磨曼茶啰。四印曼茶啰。一印曼茶啰。今本坛仪。于五部中。属莲华部。于四大品。遍是调伏。千手千眼观自在菩萨念诵仪轨。明四种坛法。所谓息灾增益敬爱降伏。今是增益。出世悉地。梵语曼茶啰。或云曼荼啰等。有翻即坛义。准千手眼仪轨中。结才发意转法轮菩萨印云。以印置身前空中。即满虚空界。成大曼茶啰。以印安于心上。即自身成大曼茶啰等。则知曼茶啰非止是坛义。后当再明。而本经仪轨名三昧耶坛者。即与弟子及鬼神授戒坛也。般若理趣释中。梵语三昧耶含四义。第四义云。三昧耶亦为曼茶啰之异名。故六曼茶啰中。第二名三昧耶曼茶啰。其名义一也。金刚顶瑜伽略出念诵法。有画像坛手印坛。此用手印坛也。手印坛亦名随心坛。随心变现故。千手眼观自在菩萨十肘曼茶啰法门云。以曾入大会三曼拏啰金刚大道场者。不须作曼拏啰。唯结印诵咒。无愿不果。大毗卢遮那成佛神变经本尊三昧品云。诸尊有三种身。所谓字印形相。其画像法。必须作曼拏啰如法故。藏本集施食仪。人虑末世不能建画像曼拏啰。亦恐不得金刚阿阇黎。故权用大轮明王咒印。与转法轮咒印起首。深为有理。宜可准行。又曼拏疏云。夫为道者。析运为宗。上若不供诸佛菩萨。何处展智。欲求菩提。下若不济诸仙饿鬼。何处行悲。以度萨埵。有信之流。无遗斯业。今本印现坛仪以前。是上供求菩提。启告以后。是下济度萨埵。

　　阿阇黎

　　(国师金刚智。乃西域人。亲传龙智阿阇黎法。唐开元七年来支那。所至结坛。作灌顶道场。即此土阿阇黎之始祖也)。

　　准瑜伽大教王经。乃是十地灌顶位菩萨。其次或是解行地菩萨。故最上大乘金刚大教宝王经。称为金刚阿阇黎。𦦨口仪轨经云。若乐修行者。应从瑜伽阿阇黎学。发无上大菩提心。受三昧耶戒。入大曼拏啰。得灌顶者。然许受之。受大毗卢遮那如来五智灌顶。绍阿阇黎位。方可传教也。若不尔者。递相不许。设尔修行。自招殃咎。成盗法罪。终无功效。佛说持明藏仪轨经云。行人若欲修习诸成就法者。先须修习观智。及诸印相。皆令精熟。毋使谬误。于作法时。若稍疑误。不成印契。即贤圣不喜。凡所祈求。不获成就。

　　观菩提心

　　守护国界主陀罗尼经云。谓观此身体。成金刚坚固不坏。当以身作金刚结跏。以坚牢智。谛观自心。以为月轮。当于鼻端。不令驰散。清净圆满。色如凝雪牛乳水精。而此月轮为菩提心。此菩提心本无色相。为未成就诸众生故。说如月轮。妙法莲华经王仪轨云。推求自心。乃至不可得。则能悟入人空智法空智。即于此无所得心。观于圆明。净无尘翳。如秋满月。炳现于身。仰于心王。则此是本源清净大圆镜智。佛说瑜伽大教王经观想菩提心大智品。佛言此菩提心即是身相。身相性空即真菩提。身既无别。语相亦然。毗卢遮那仪轨云。先证一道清净。次证菩提心。菩提心释云。菩提心离一切性非五蕴。乃至自既觉悟菩提心。如实观己。然后发大悲心。令诸众生于自心法。如实证觉。如是名为一切根本最上菩提心。

　　字种

　　阿阇黎观想三十七尊字种。具如佛说瑜伽大教王经佛说一切如来真实摄现证三昧经。调伏一切世间大曼拏啰仪轨云。尔时大毗遮那如来。即入一切如来金刚法三昧。出生加持莲花三摩地。说此一切如来法三昧。即一切如来心从自心出。说是心明曰𠶹哩。说是心明时。从一切如来心。出现莲花相。有无数色殊妙光明。其光旋复。从圣观自在菩萨摩诃萨心。入𠶹哩字。具四字义。成一字真言。如密咒圆因集说。十八会指归云。于月轮上。有旋列真言字。住心于一一字。实相理相应。用而复始。

　　手印

　　准金刚顶略出念诵法。右手配止。左手配观。十指配度。右手施戒忍进禅。左手慧方愿力智。盖西域当阳向东。以右尊左卑故也。如意轮莲华心仪轨亦同。瑜伽大教王经云。尔时大遍照如来。即释迦佛变相。告金刚手菩萨言。三金刚大智所生秘密印相法。若持诵者。依法结印。能灭一切罪业。复能观想真理。即得证于无上菩提。何况别求成就之事。乃至依此菩提心。想为月轮。于月轮上。想有唵字。为身金刚。次想啊字。成语金刚。吽字成心金刚。故凡结印。先当想此三梵书字。今手印图上。皆有唵啊吽三梵书者。即是用经义也。又云。一切印从金刚掌金刚拳金刚缚生起。

　　旹
康熙十四年。岁在乙卯。孟秋自恣前三日。净业比丘寂暹巨彻氏。熏沐敬书于楞严般若堂。

　　瑜伽𦦨口仪轨(终)

　　夫欲遍供普济者。䖍恳至诚。严洁坛场。随力备办香花供养饮食净水等已。准戌亥二时施之。饿鬼得食。施主获福。如过其时。徒废精神。于事无益。斯出本教。亦非胸见。今有违者。地方不宁。即此过也。若欲深明所以。请观后注。文备彰矣。

　　No. 1084-2

　　瑜伽𦦨口注集纂要仪轨卷上

　　苕水法师　子若净观　考正

　　偁山法师　内衡智铨　较阅

　　秀州后学　巨彻寂暹　纂书

　大宝华王座　　人天普护持　　我今登演处
　触目即菩提

　　吉祥会启甘露门开。孤魂佛子降临来。闻法赴香斋。迥脱轮回。幽暗一时开。

　　∴云来集

　　此香不从天降。岂属地生。两仪未判之先。根源充塞三界。一气才分之后。枝叶遍满十方。超日月之光华。夺山川之秀丽。即戒即定即慧。非木非火非烟。收来在一微尘。散处普熏法界。爇向罏中。专伸供养
常住三宝。刹海万灵。历代祖师。一切圣众。河沙品类。幽显圣凡。悉仗真香。普同供养。

　　∴香云盖

　佛面犹如净满月　　亦如千日放光明
　圆光普照于十方　　喜舍慈悲皆具足

　　南无尽虚空遍法界。过现未来佛法僧三宝。

　　∴登宝座

　　伏以登瑜伽显密之座。六度齐修。开济物利生之门。三檀等施。一心湛寂。全身总是大悲王。三业应兮。脱体俱成𠶹哩hrīḥ 字。果然如是。则是因是果。不出自心。自利利他。岂关余物。化滴水。作长河之酥酪。变微食。为大地之斛食。于倏忽际。普济法界之饥虚。在顷刻间。利益河沙之鬼趣。若也如斯会得。须当普利群机。其或未然。不免重宣妙偈。所谓道。

　尘尘刹　　尽圆融　　万别千差一贯通
　拈起珊瑚枝上月　　光辉炯炯照无穷

　　南无大悲观世音菩萨(众和毕上师祝水文)。

　　夫此水者。八功德水自天真。先洗众生业垢尘。遍入毗卢华藏界。个中无处不超沦。水不洗水。妙极法身。尘不染尘。返作自己。蠲除器界。荡涤坛场。洒枯木而再逢春。洁秽邦而成净土。所谓道。内外中间无浊秽。圣凡幽显总清凉。教有密言。今当持诵(大众同声诵大悲神咒毕表白举)。

　　∴甘露王

　　(三遍　侍者白云何梵)。

　云何于此经　　究竟到彼岸　　愿佛开微密
　广为众生说

　　∴净法界真言

　　(诵真言时。调伏身心。想顶脐两处。具唵㘕二字。令清净故。以表福智圆满)。

　　唵囕oṃ raṃ 莎诃

　　<PIC>X59032601.gif</PIC>

　　(成就妙法莲华经王瑜伽观智仪轨云。应结法界生印。二手各作金刚拳。舒二头指侧相拄。即成安印于顶。于其印中。想法界种子raṃ 囕字。其色皓白。遍流光明。普照一切有情界。能破一切有情虚妄烦恼。当观自身。及诸有情。同一法界。无二无别。大毗卢遮那成佛神变加持经第二卷中。法界真言曰。㘕。瑜伽莲花部念诵法云。当观顶上有法界生字。放赤色光。所谓㘕字。显密圆通云。此梵书㘕字。若想若诵。能令三业。悉皆清净。一切罪障尽得消除。又能成办一切胜事。随所住处。悉得清净。衣服不净。便成净衣。身不澡浴。便当澡浴。若用水作净。不名真净。用此法界心㘕字净之。即名毕竟清净。譬如灵丹一粒。点铁成金。真言一字。变染成净。又大毗卢遮那成佛神变加持经第四卷中。有净法界真言曰。南无三曼多勃驮南达么䭾睹萨嚩婆嚩句痕。大悲空智仪轨经云。佛说一切真言。句首当安唵字。次安吽癹吒字。后用莎贺字。若真言初以唵字。后加莎诃字。寂灾用。初以唵字。后加𤙖癹字。摄召用。初后纳么。增益用。初后𤙖癹。降伏用)。

　　∴点净真言

　　(诵真言时。用右手无名指。揾取香水。弹洒虚空。并涂掌。想坛场内外。悉令清净)。

　　唵哑穆葛拶啰弥麻迎苏噜苏噜莎诃

　　<PIC>X59032701.gif</PIC>

　　(此真言名。出不空罥索经。用右手无名指。揾取白檀香水。涂二手掌。甘露军茶利仪轨云。修瑜伽者。不应执着外净。当以胜义自性清净法水。洗涤身心。如理相应。守护国界主陀罗尼经云。金刚结跏。端身正坐。左手仰掌。当于脐上。右手仰掌。重左手上。以大拇指令头相拄。此印名为第一最胜三昧之印。能灭狂乱。一切妄念。令心一境。澄定身心。方入法界三昧)。

　　∴加持花米真言

　　(诵真言时。以手拈花米三次。想成光明种。出生金银碧玉珍宝之云)。

　　唵斡资啰(二合)𠽾弥哑吽

　　(持明藏仪轨经云。用稻谷花。遍散其上。虚空藏菩萨问七佛陀罗尼经云。以三指撮米花而咒之。此即花米之因也。将欲应用。表显诸法。故加持之)。

　　∴加持铃杵真言

　　(诵真言时。手拈花米。洒在铃杵上。想成智慧种)。

　　唵斡资啰(二合)萨答哑吽

　　唵斡资啰(二合)看吒哑吽

　　(金刚顶莲花部心仪轨云。次结振铃印。右杵左振铃心入声解脱。观照般若理。仁王护国般若波罗蜜多经道场念诵仪轨云。东方金刚手菩萨。手执金刚杵。表起正智。犹如金刚。能断我法。微细障故。北方金刚药义菩萨。手持金刚铃。铃音振击。觉悟有情。以表般若。警群迷故。诸部要目引经云。不持金刚杵。无由得成就。金刚杵者。菩提心义。能坏断二边。契中道)。

　　唵(一)(引)哑(二)(引)吽(三)(引)

　　(大教王经云。唵字是大遍照如来。啊字是无量寿如来。吽字是阿閦如来。佛说大悲空智大教王仪轨云。唵哑吽三字。名加持真言。成佛仪轨云。由诵此唵字。加持威力故。纵观想不成。于诸佛海会。诸供养云海。真实真成就。由诸佛诚谛法尔所成故。由适诵啊字。摧灭诸罪障。获诸悦意乐。等同一切佛。超胜诸魔罗。不能为障碍。应受诸世间。广大之供养。由吽字加持。虎狼诸毒虫。恶心人非人。尽无能陵屈。如来初成佛。于菩提树下。以此印密言。摧坏天魔众。分一二三。并引字。准密。咒圆因集)。

　　降魔偈

　　(持杵振铃诵)。

　我今振铃杵　　声遍十方处　　礼请诸圣贤
　悉皆来赴会

　∴此乃一切诸如来　　手中执持金刚杵
　金刚佛母大勇识　　我亦恒常而执持

　∴愿灭有情大愚痴　　唵贺啰贺啰吽(三遍)
　∴左手执持微妙七宝铎　　洪音振动十方及三际
　梵音嘹喨惊觉魔冤心　　摧碎邪妖魍魉诸鬼魅

　∴右手执持金刚降魔杵　　威势力重八万四千斤
　摧坏天与非天魔眷属　　普使回光返照而渴仰

　∴内外冤魔三毒四害等　　咒咀魇祷波旬及外道
　三尖火轮遣魔变空力　　能使颠倒梦想皆远离

　∴四方八面忿怒诸天魔　　闻我作法谛听而信受
　唧[口*亡]叭怛秘密妙伽陀　　弹指扫荡𠒋恶及祸崇

　　十二因缘咒

　　唵耶答儿麻(二合)兮都不啰(二合)巴斡兮敦的山答塔葛答歇斡怛的山拶约尼噜怛耶𠳐叭谛麻曷释啰(二合)麻纳耶莎诃

　　(密咒圆因往生集中。准经翻译。即为颂曰。诸法从缘起。如来说是因。彼法因缘尽。是大沙门说此咒两用。今始开坛。是缘起义)。

　　<PIC>X59032702.gif</PIC>

　　加持灌顶真言

　　唵斡资啰(二合)毗卢拶耶吽

　∴稽首皈依苏悉帝　　头面顶礼七俱胝
　我今称赞大准提　　惟愿慈悲垂加护

　　南无萨哆喃三藐三菩陀俱胝喃怛侄他唵折[棣-木+(上/矢)]主[棣-木+(上/矢)]准提莎诃

　　我及法界。一切有情。从今为始。乃至未证菩提之间。誓愿皈依
金刚上师三宝。

　　∴上师三宝真言

　　(手持花米上举而诵)。

　　捺谟孤噜(二合)毗耶(二合)　捺谟勃塔耶

　　捺谟达而麻耶　捺谟桑渴耶

　　唵哩哩哈哈吽吽癹怛

　　唵失哩麻哈歌罗哈哈吽吽癹怛莎诃

　　唵(一)(引)哑(二)(引)吽(三)(引)(将手持的花米。散洒虚空。想所落宝米。悉成花香诸供养等云)

　　(准瑜伽大教王经。上师。即金刚阿阇黎。经云。此阿阇黎。即是我等诸佛父母。及为我等诸佛之师云云。此金刚阿阇黎。即金刚手秘密主。亦即毗卢遮那。故为释迦等师。毗卢遮那。及四如来。即佛宝。金刚一乘甚深教。即法宝。金刚菩萨等。即僧宝。此上师三宝。属受用土报身佛等。非变化土释迦佛等。即中围佛会也。总持教中说。三十七尊。皆是毗卢一佛所现。谓毗卢遮那如来。内心证自受用。成于五智。从四智流出四如来。大圆镜智。流出东方阿閦如来。平等性智。流出南方宝生如来。妙观察智。流出西方无量寿如来。成所作智。流出北方不空成就如来。法界清净智。即自当毗卢遮那如来。言三十七者。五方如来。各有四大菩萨在于左右。中央毗卢遮那如来四菩萨者。一金刚波罗蜜菩萨。二宝波罗蜜菩萨。三法波罗蜜菩萨。四羯磨波罗蜜菩萨。东方阿閦如来四菩萨者。一金刚萨埵菩萨。二金刚王菩萨。三金刚爱菩萨。四金刚善哉菩萨。南方宝生如来四菩萨者。一金刚宝。二金刚威光。三金刚幢。四金刚笑。西方无量寿如来四菩萨者。一金刚法。二金刚剑。三金刚因。四金刚利。北方不空成就如来四菩萨者。一金刚业。二金刚法。三金刚药义。四金刚拳。已有二十五。及四摄八供养。故成三十七。言四摄者。即钩索锁铃。八供养者。即烧散灯涂花缦歌舞。皆上有金刚。下有菩萨。然此三十七尊。各有种子。皆是本师智用流出)。

　　自性偈

　∴方便自性不坏体　　金刚不坏大勇识
　最胜无比超出相　　今此所作皆成就
　∴胜慧自性甚深性　　演说最上法轮音
　以无生现方便身　　今此所作愿得成

　　(净印法门经云。佛言以我自性。即菩提场自性。而菩提场自性。即一切众生自性。彼一切众生自性。即一切法自性。大智度论云。如金刚山。从上穿下。至金刚际自性便止。一切金刚。皆金刚轮而为自性。又金刚座亦从金刚际自性而起。佛说大悲空智仪轨经云。佛告金刚藏菩萨。空智者。谓大悲空智。金刚者。体即胜惠。以胜惠方便成就仪轨。乃至生住因缘。以识智成办。又云。以智慧方便自性。出生诸法。又云。金刚渴椿誐杖者。表智慧相。奎楼鼓者即善方便)。

　　净地偈

　∴一切方隅所有地　　瓦砾砂碛等皆无
　琉璃宝地平如掌　　柔软微妙愿安住
　∴犹如极乐国庄严　　妙宝为地众花敷
　园林池沼无缺少　　以大法音愿具足
　∴从出世间复能现　　种种七宝之所成
　无量光明遍照处　　诸佛菩萨愿安住

　　(此中虽属手印坛。然作法一准画像曼拏啰。故须念净地偈。寻诸部建坛仪。则如此渴义)。

　　音乐咒

　　唵斡资啰(二合)看支夷啰纳(二合)啰纳(二合)不啰(二合)啰纳不啰(二合)啰纳三不啰(二合)啰纳三不啰(二合)啰纳萨哩斡(二合)勃塔赤的啰(二合)不啰拶哩答麻曷不啰(二合)尼牙(二合)巴啰蔑答那达速巴微萨哩斡(二合)塔哩麻(二合)𠶹哩(二合)达耶伞多沙纳葛哩吽吽癹吒莎诃

　　(此咒三用。今初皈依三宝。将欲启坛而念。故缺和和。哑龛)。

　　缘起文

　　切以法不孤起。仗境方生。道不虚行。遇缘即应。今则罗列华坛。阐扬佛事。香焚宝篆。腾五色之云霞。烛绽金莲。灿一天之星斗。法乐奏无生之曲。梵音演最上之宗。归依五眼六通。迎请千贤万圣。由是觉王住世。以法利生。不有因缘。无由垂范。是以阿难尊者。林间习定。夜是鬼王。口吐火𦦨。顶发烟生。身形丑恶。肢节如破车之声。讥火交然。烟喉似针锋之细。见斯怪异。问是何名。答曰面然。汝三日之中。当堕我类。阿难惊怖。归投大觉慈尊。叙说前因。启请救苦之法。佛垂方便。利济洪深。使延年而益算。诵威德之真诠。令饿鬼以充资。施甘露之法食。加持必专于神咒。严卫须假于坛仪。虽然启请一时。法传千古。金山修建。不烛自明。摩伽斛食。施周法界若无灵验。今古焉传。有是功勋。方堪演说梵音演处。上穷有顶之天。唐韵宣时。下极风轮之际。欲明圣理。故白斯文。佛事完成。同归真际。所谓道。

　最胜光明自在王　　如来宣演妙难量
　昔因庆喜生惶怖　　𦦨口雷音报祸殃
　稽首殷勤白教主　　兴慈济物利生方
　如今稽古重拈出　　凡圣同游解脱场

　　唵斡资啰(二合)麻明哑吽

　　(用右手无名指。点取香水。弹洒曼丹。此曼丹作法成后。即名曼拏啰。洒水诵咒。亦加持义)。

　　唵斡资啰(二合)乌怛葛哑吽

　　(仍用右手无名指。点取香水于曼丹上。右旋作一圆相佛说大教王经明画像坛仪云。时阿阎黎于曼拏啰地中间。以涂香作圆相。㬅拏啰今手印坛亦准经义。故以香水于曼丹上作此圆相。表曼拏啰也。佛说秘密相经云。当念诵时。应观心月曼拏啰相。则知作此圆相有二义。一则以事显法。二乃观想唯心。曼拏啰也。般若波罗密多理趣释云。以事显于理。故即事即理。理事不相碍故)。

　　(就念真言一遍。作圆相一匝。次加持花米。成光明种。如用之时。悉成如意珍宝供具)。

　　唵斡资啰(二合)𠽾弥哑吽

　　(念真言时。手持花米。右旋洒散曼丹。如空注雨)。

　　轮围山　铁围山

　　唵斡资啰(二合)哩契哑吽

　　(佛说金刚手菩萨。降伏一切部多大教王经云。告大部多主无能胜言。所有四大洲界。阎浮提内一切众生。作法诵持。悉令成就。今此亦用四洲为限。是故加持。唱此二山为地界)。

　　金刚地胜金刚地基吽hūṃ 字而作拥护(佛说大教王经云。复想曼拏啰地。即成金刚地。遍满炽盛。时阿阇黎即称己名。同诵吽字。大乐金刚不空理趣释下卷云。hūṃ 字者。是因义。即一切如来菩提心。亦是一切如来不共真如妙体。恒沙功德。皆从此生)。

　诵一真言　　拈一花米
　排列须弥　　等位如图

　　<PIC>X59032901.gif</PIC>

　南北东西四部洲　　百千刹土亦能酬
　须弥顶上安宫殿　　大地孤魂脱苦丘

　　唵唅弥啰微捺麻(大须弥山)

　　唵唅斯克彻(二合)麻弥啰微捺麻(小须弥山)

　　唵岩晡儿斡(二合)微的葛耶捺麻(东胜神洲)

　　唵岩的葛耶捺麻(小胜神洲)

　　唵岩微的葛耶捺麻(胜胜神洲)

　　唵囕咱晡的癹耶捺麻(南赡部洲)

　　唵囕沙茶耶捺麻(谄胜洲)

　　唵囕乌答啰曼的哩(二合)尼耶捺麻(最胜洲)

　　唵㘕哑咓啰孤答(二合)尼耶捺麻(西牛贺洲)

　　唵㘕拶(二合)麻啰耶捺麻(小拂洲)

　　唵㘕斡啰拶(二合)麻啰耶捺麻(妙拂洲)

　　唵鑁乌答啰孤啰尼捺麻(北俱卢州)

　　唵鑁孤啰微捺麻(小行洲)

　　∴唵鑁葛啰斡(二合)耶捺麻(胜道行洲)

　　唵岩葛拶啰的捺(二合)耶捺麻(象宝)

　　唵囕𠽾噜沙啰唽的捺(二合)耶捺麻(主藏宝)

　　唵囕斡节啰的捺(二合)耶捺麻(马宝)

　　唵鑁斯的哩(二合)啰的捺(二合)耶捺麻(女宝)

　　唵岩葛吒葛(二合)啰的捺(二合)耶捺麻(将军宝)

　　唵囕吒吃啰(二合)啰的捺(二合)耶捺麻(轮宝)

　　唵囕麻尼啰的捺(二合)耶捺麻(如意宝)

　　∴唵鑁麻曷聂塔捺耶捺麻(宝藏瓶)

　　唵哑斯哩(二合)牙耶捺麻(日宫)

　　唵㘕拶的啰耶捺麻(月宫)

　　唵哑吽捺麻(众宝伞)

　　∴唵萨哩斡(二合)啰的尼(二合)毗药捺麻(尊胜幢)

　　唵室哩(二合)麻忒(二合)斡资啰(二合)孤噜拶啰捺葛麻辣耶三藐克答捺哑斡癹萨拏葛啰(二合)耶吽捺麻

　　(大须弥。即四宝山小须弥。即七金山。象宝等。即佛说大乘庄严宝王经。金轮七宝经云。七宝现时。其地悉皆变成金色。宝藏瓶。与七俱胝佛母所说准提经。七宝贤瓶义同。众宝伞。即妙吉祥大教王经。五伞之一。尊胜幢。是高显摧邪义。一字金轮王佛顶要略念诵法云。想曼拏啰中有香水大海。于海中心。有妙高山。七重金光。周匝围绕。于妙高顶上。有八叶白色莲花。于一一叶上。右旋布列轮王七宝。一切如来大秘密王未曾有最上微妙大曼拏啰经云。观想四宝。金刚山上有吽字。名遍现最上大金刚宝峰。其上有大宝殿。以金刚宝柱等庄严。而彼殿中。有莲花宝色如来于中而住。此名三昧曼拏啰。则知此中。亦应观想妙高峰顶有大宝殿。上师三宝于中安住。甘露军茶利仪轨云。诵密语时。思惟从印流出种种供养云海。天妙伎乐歌舞嬉戏衣服饮食灯明阏伽贤瓶劫树宝幢幡盖诸宝等。一切人天所有受用之物。故云)。

　　人天所有。种种供物。

　　(金刚顶莲花部心念诵仪轨。明有七种。一花。二烧香。三涂香。四灯明。五宝。六嬉戏。七衣服资具。俱言人天所有种种等。皆为供养佛。而作事业故。我今当奉献。)。

　　奉献咒

　　唵萨哩斡(二合)答塔葛达啰的捺麻曷曼答啰(二合)布拶弥渴萨谟的啰(二合)斯癹啰纳三麻耶哑吽

　　(金刚顶念诵注云。三麻耶。此呼供养初名)。

　　唵萨哩斡(二合)答塔葛达萨叭哩咓啰(哑哩千巴　丹)巴啰(二合)谛拶耶莎诃

　　(一切如来大秘密王经云。复次金刚手。如是作曼拏啰已。其阿阇黎当须至心奉献花缦璎珞。乃至妙香阏伽等。七俱胝佛母所说准提经。有阏伽印咒。须者寻之)。

　　五供养

　　唵萨哩斡(二合)答塔葛达萨叭哩咓啰

　　唵斡资啰(二合)不思必哑吽

　　唵斡资啰(二合)舍不答布拶弥渴萨谟的啰(二合)斯癹啰

　　纳三麻耶哑吽

　　(五字陀罗尼颂云。次以散花印。庄严诸世界。金刚缚上散。花网遍虚空)。

　　(唵嚩日啰补瑟闭)

　　唵萨哩斡(二合)答塔葛达萨叭哩咓啰

　　唵斡资啰(二合)度必哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　(次以焚香印。普熏诸世界。金刚缚下散。遍法界香云。)。

　　(唵嚩日啰度闭)

　　唵萨哩斡(二合)答塔葛达萨叭哩咓啰

　　唵斡资啰(二合)哑噜吉哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　(次献智灯印。普燎诸幽冥。禅智前相逼。普此智慧光。)。

　　(唵嚩日啰鲁计)

　　唵萨哩斡(二合)答塔葛达萨叭哩咓啰

　　唵斡资啰(二合)干底哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　(次献涂香印。当胸涂香势。以解脱香云。普净众生界。)。

　　(唵嚩日啰巘提)

　　唵萨哩斡(二合)答塔葛达萨叭哩咓啰

　　唵斡资啰(二合)你微的哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　(大悲空智仪轨云)。

　　(唵嚩日啰乃尾你阿吽)

　　(其印准知)。

　　音乐咒

　　唵斡资啰(二合)看支夷啰纳(二合)啰纳(二合)不啰(二合)啰纳不啰(二合)啰纳三不啰(二合)啰纳三不啰(二合)啰纳萨哩斡(二合)孛塔赤的啰(二合)不啰拶哩答麻曷不啰(二合)尼牙(二合)巴啰蔑答那达速巴微萨哩斡(二合)塔哩麻(二合)𠶹哩(二合)达耶伞多沙纳葛哩吽吽和和哑龛沙诃

　　(念咒将毕。手持铃杵于曼丹上。紧摇一遍。置铃于案。次摄授宝错。左手持于宝错。右手结三尖印。遣魔遍空。于空性中。自心月轮上。想成黄色得浪(二合)tra 字中放光。利益一切有情。光回得浪(二合)tra 字。一念变成黄色宝生佛。手结施印。为一不二境。一念变成宝错。如用之时。而令错之也)。

　　(瑜伽大教王经云。以香花灯涂等。殊妙供养。复用微妙音乐。及吉祥偈赞。故有和和。哑龛)。

　　宝错真言

　　(念真言时。想宝错内。出生无尽诸天如意珍宝。而奉献之)。

　　唵斯嘛啰(二合)斯嘛啰(二合)密嘛曩斯葛啰摩诃拶葛啰吽

　　(准诸仪轨经。乃是降魔之具。即金刚枝。或金刚棒。右有一日字。左有一月字。表二自性。金刚顶瑜伽他化自在天理趣会普贤修行念诵仪轨云。右日左成月。流散金刚光。入门而顾视。诸魔咸消散。地藏菩萨请问法身赞云。以大力升进。执持智慧棒。一切无明㲉。普遍皆碎坏。错。即交错。谓前印咒观想唯心变现事相坛仪已。复欲融事相为真空。于空性中现起受用报土。成妙曼拏啰。则天魔等。恐其度生出界。心起嫉妒。而来阻娆。故即用此宝错。撒花米。并三手印真言。而遣之也)。

　　撒花米真言

　　唵萨不答(二合)啰的捺吽

　　遣魔真言

　　(以二手作金刚拳。手背相靠。二小指相钩。二头指直竖。结印当胸。想手印出火光。而遣境界魔)。

　　唵斡资啰(二合)哑弥哩达昆吒唎曷纳曷纳吽吽癹吒

　　<PIC>X59033101.gif</PIC>

　　(此印咒出佛说大乘观想曼拏啰下卷。想手印上。出金刚焰。遣境界魔。金刚顶经修习毗卢遮那三摩地法云。次以威怒降三世。净治内外所生障。二羽交臂金刚拳。檀慧相钩进力竖。行者想身发威焰。八臂四面竖利牙。震吼吽字如雷音。顶右回旋成结界)。

　　遣魔真言

　　唵斡资啰(二合)牙恰吽

　　<PIC>X59033102.gif</PIC>

　　(二手外相义。二头指直竖。结印当胸。手动似扇。印出火光。而遣诸魔)。

　　遣魔真言

　　唵斡资啰(二合)佐辣哑捺辣曷捺答曷巴拶么塔班拶啰纳吽癹吒

　　<PIC>X59033103.gif</PIC>

　　(二手内相义。十指仰上。结印当胸。想印中放出金刚焰。令诸魔远离)。

　　真空咒印

　　(二手内相义。进禅力智直竖念真言)。

　　<PIC>X59033104.gif</PIC>

　　唵莎癹斡顺牙(二合)萨哩斡(二合)答哩麻(二合)莎癹斡顺牙(二合)达(二合)

　　(侍者白云)于空性中想(阿阇黎观想此梵书九字)[口*(隆-一)][口*(隆-一)](二合)bhrūṃ 𠽾[口*(隆-一)](二合)bhrūṃ 𠽾[口*(隆-一)](二合)bhrūṃ 哑哑哑āḥ 吽吽hūṃ (此下众和)吽而成十方世界所有天妙曼怛哑哩干濯足花香灯涂食乐。清彻无碍。犹如普贤化现。种种云集供养。遍满虚空。充塞法界。尽轮回际。无有间断。

　　(二手内相义。进力禅智直竖。大毗卢遮那成佛神变加持经第四云。由结此印诵真言故。其坛中诸佛菩萨。及诸圣众。量同虚空。遍周法界。成报土佛刹。佛说一切如来金刚三业最上秘密大教王经第二云。当观想㪍笼字。即成虚空金刚心曼拏啰。一切金刚周匝围绕。故云于空性中等。大威怒乌刍仪轨云。当奉阏伽香水器浴圣众足。故云哑哩干濯足。此中皆是无碍报土不思议境界。故云犹如普贤等。㪍笼bhrūṃ 字即𠽾[口*(隆-一)]。唐言佛宝阁)。

　　唵萨哩斡(二合)答塔葛达萨叭哩咓啰(哑哩干巴　丹)巴啰(二合)谛拶耶莎诃

　　五供养

　　唵萨哩斡(二合)答塔葛达萨叭哩咓啰

　　唵斡资啰(二合)不思必哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　唵萨哩斡(二合)答塔葛达萨叭哩咓啰

　　唵斡资啰(二合)度必哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　唵萨哩斡(二合)答塔葛达萨叭哩咓啰

　　唵斡资啰(二合)哑噜吉哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　唵萨哩斡(二合)答塔葛达萨叭哩咓啰

　　唵斡资啰(二合)干底哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　唵萨哩斡(二合)答塔葛达萨叭哩咓啰

　　唵斡资啰(二合)你微的哑吽

　　唵斡资啰(二合)舍不答布拶弥渴萨谟的啰(二合)斯癹啰纳三麻耶哑吽

　　音乐咒

　　唵斡资啰(二合)看支夷啰纳(二合)啰纳(二合)不啰(二合)啰纳不啰(二合)啰纳三不啰(二合)啰纳三不啰(二合)啰纳萨哩斡(二合)孛塔赤的啰(二合)不罗拶哩答麻曷不啰(二合)尼牙(二合)巴啰蔑答那达速巴微萨哩斡(二合)塔哩麻(二合)𠶹哩(二合)达耶伞多沙纳葛哩吽吽和和哑龛莎诃

　　(至此不特唯心变现。而且转成受用报土。不思议供养。故与前不可)。

　　十二因缘咒

　　(阿阇黎持花米诵云)。

　　唵耶答儿麻(二合)兮都不啰(二合)巴斡兮敦的山答塔葛达歇斡怛的山拶约尼噜怛耶𠳐叭谛麻曷释啰(二合)麻纳耶莎诃

　　唵(一)(引)哑(二)(引)吽(三)(引)(念三遍就撒花米。持铃念曼拏啰偈)

　　(密咒圆因集云。凡修功德。诵此庆成)。

　　曼拏啰偈

　谛想清净广大曼拏啰　　四洲充满无量诸珍宝
　一一皆如妙高摩尼聚　　奉献上师三宝愿安住

　　曼拏啰真言

　　唵萨哩斡(二合)答塔葛答啰的捺(二合)麻曷曼答辣布拶弥渴萨谟的啰(二合)斯癹啰纳三麻耶哑吽

　∴宝山宝海妙宝座　　天衣璎珞如意树
　宝池妙花香灯涂　　周遍法界满虚空
　∴宝珠自性广大海　　七宝之中最殊胜
　献如云聚妙宝供　　我今䖍诚而奉献
　∴中央八峰须弥卢　　四大部洲诸形相
　以日月等而围绕　　黄金白银与宝玉
　∴麻萨葛斡及琉璃　　赤珠乃至石心等
　奉献上师三宝尊　　唯愿慈悲哀纳受

　　唵萨哩斡(二合)答塔葛达啰的捺(二合)麻曷曼答辣布拶弥渴萨谟的啰(二合)斯癹啰纳三麻耶哑吽

　　(此以报土妙曼拏啰。及妙供具。总献上师三宝)。

　∴我今依教建立曼拏啰　　量等虚空金刚为宝地
　字字密言惟心之所成　　须弥日月七宝四天下
　∴衣服伞盖伎乐幢幡云　　宝座珍羞楼阁并宫殿
　池沼园林名花普遍布　　奉献上师三宝护神等
　∴惟愿慈悲纳受生欢悦　　屏除魔碍集福施安宁
　今宵施主所求皆如意　　尽未来际吉祥无间断

　　(佛说瑜伽大教王经云。右手持金刚杵。左手振金刚铃。即以歌赞供养贤圣。如是依金刚大乘。作最上真实供养已。诸佛贤圣。悉皆欢喜。此是结撮回向。再念奉献真言)。

　　唵萨哩斡(二合)答塔葛达啰的捺(二合)麻曷曼答辣布拶弥渴萨谟的啰(二合)斯癹啰纳三麻耶哑吽(手持花米上举诵之)惟愿上师三宝。中围佛会。慈悲摄授。今辰施主。福慧庄严。世出世间。吉祥如意。普及法界。一切有情。速成无上。佛果菩提

　　捺谟孤噜(二合)毗耶　捺谟勃塔耶

　　捺谟达而麻耶　捺谟桑渴耶

　　唵(一)(引)哑(二)(引)吽(三)(引)

　　(阿阇黎于此亲见中围佛会。故自皈依已。复劝大众发心。十八会经初会中。有为弟子授速证菩萨地法)。

　　三归依赞

　　佛法僧宝。体遍十方。恭敬请祈。必蒙感应。将当阐扬施食之初。先须归敬三宝。要祈法事周隆。庶使胜因成就。大众虔诚。随声应和。

　　志心信礼佛陀耶两足尊。三觉圆。万德具。天人调御师(唵哑吽)。凡圣大慈父。从真界。腾应质。悲化普。竖穷三际时。横遍十方。处震法雷。鸣法鼓。广演权实教(唵哑吽)。大开方便路。若归依。能消灭地狱苦。

　　志心信礼达磨耶离欲尊。宝藏收王。函贮。结集于西域(唵哑吽)。翻译传东士。祖师弘。贤哲判。成章疏。三乘分顿渐。五教定宗趣。鬼神钦。龙天护。导迷标月指(唵哑吽)。除热真甘露。若归依。能消灭饿鬼苦。

　　志心信礼僧伽耶众中尊。五德师。六和侣。利生为事业(唵哑吽)。弘法是家务。避嚣尘。常晏坐。寂静处。遮身服毳衣。充腹采薪薇。钵降龙。锡解虎。法灯常遍照(唵哑吽)。祖印相传付。若归依。能消灭旁生苦。

　∴三宝圣众垂加护

　　众等发广大心

　　(皈依金刚上师句下众和)。

　　归依金刚上师。归依佛。归依法。归依僧。我今发心。不为自求人天福报。声闻缘觉。乃至权乘诸位菩萨。唯依最上乘发菩提心。愿与法界众生。一时同得阿耨多罗三藐三菩提心。

　先结大轮明王印　　加持坛场悉清净
　我今依教诵密言　　令我所作皆成就

　　默念大轮明王咒七遍

　　(金刚顶略出念诵经四种念诵。一音声念诵。一切声是也。二金刚念诵。合口动舌。默念是也。三三摩地念诵。心念是也。四真实念诵。如字义修行是也。佛说秘密相经云。若持诵时。不动舌端。唇齿相合。离诸音声。但以金刚语音而为持诵。即能成就一切仪轨)。

　　<PIC>X59033301.gif</PIC>

　　捺麻斯得哩(二合)野脱夷(二合)葛喃萨哩斡(二合)怛塔葛达喃唵微啰积微啰积麻曷拶葛啰(二合)斡资哩(二合)斡资哩(二合)萨怛萨怛萨啰谛萨啰谛得啰(二合)夷得啰(二合)夷微䭾麻尼(二合)三攀拶纳祢得啰(二合)麻祢的席塔𠶹哩(二合)得兰(二合)颜席提脱夷(二合)莎诃

　　(甘露军茶利仪轨云。二手内相义。进力并伸直。忍愿缠进力初节前。各以峰相拄。禅智并伸直。又云。应结金刚轮菩萨印。诵密语。以入曼拏啰者。受得三世无障碍。三种菩萨律仪。由入曼拏啰。身心备十微尘刹世界。微尘数三昧耶。无作戒禁。或因屈伸俯仰。发言吐气。起心动念。废忘菩提之心。退失善根。以此印契密言。殊胜方便。诵持作意。能除违犯愆咎。三昧耶如故。倍加光显。能净身口意故。则成入一切曼拏啰。获得灌顶三摩耶。唐沙门慧日云。有人未曾经和尚阿阇黎入大曼茶啰坛场者。但宽取大轮明王金刚咒。诵二十一遍。即当入坛。然后作诸咒法。悉得成就。又云。诵密言时。作是观想。尽虚空。遍法界。三界生死。六趣有情。速得入金刚界大曼拏啰等。同金刚萨埵大菩萨)。

　　<PIC>X59033302.gif</PIC>

　　(师印咒可知。应想面前空处。离身七肘高八肘。现一金色𠽾[口*(隆-一)](二合)bhrūṃ 字种。变成胜妙宫殿。以大千国土。合为一国土。以此国土。融成一宫殿。一一庄严。皆准华严经说。胜妙。乐事。问。此大千国土。合而为一。云何合耶。答。一切国土。体自空寂。谁立强界。若离众生。见则国土自一。问。此土众生。置于何处。答。自中众生。即诸佛心中之众生。同佛受用。复何用置。问。何全依心想。便成宫殿。答。彼大千国土等。咸是妙明真心所现若离真心。毕竟无有。全依幻化力故。复以大千国土而为宫殿。是为万法而由我者也)。

　归命十方调御师　　演扬清净微妙法
　三乘四果解脱僧　　愿赐慈悲临法会

　　奉请三宝

　　(表白和香花迎香花请阿阇黎执罏三请)。

　　南无一心奉请。尽十方。遍法界。微尘刹土中。诸佛法僧。金刚密迹。卫法神王。天龙八部。婆罗门仙。一切圣众。惟愿。不违本誓。怜愍有情。此夜今时。光临法会。

　　(此夜今时句。仪轨经无。斯三宝等。属变化土。将欲下化。故特奉请。请毕。阿阇黎合掌白云)。

　谨依瑜伽教　　建置曼拏啰　　惟愿三宝尊
　慈悲哀纳受

　　印现坛仪

　　(千手眼修行仪云。二手各作金刚拳。施进慧力相钩。胸前微动。诵真言曰)。

　　唵斡资啰(二合)拶裓啰(二合)吽𠳐斛

　　<PIC>X59033401.gif</PIC>

　　(师印咒可知。应想心间字种放光。至色究竟天上。召请智观世音。来入道场。此智观世音。即放无量光。召请一切三宝。及显密护神。来至道场。重重无尽。问。于此教门。但说果主因伴。今何得因为主。果为伴耶。答。此有二义。一。行者以观音为所缘熟境。故先契此境。后契诸佛之境。然观音放光召请诸佛。亦犹行者召请观音者也。今藉观音请佛。非为主也。二。此菩萨。即是过去威德自在光明王如来退位度生。即果位也。若或为主。亦无过也建坛仪云。若无坛佛。应结才发意转法轮印。印现坛仪。千手眼观自在仪轨云。二手各作金刚拳。进力檀慧相钩结。又云。即结才发意转法轮菩萨印。以印置于身前。坛上即成莲花部遍调伏大曼拏啰。以印安于心上。即自身成大曼拏啰。以印触本尊像等。皆成大曼拏啰。以印置身前空中。即满虚空界。成大曼拏啰。行者设有越法。误失三业。破三昧耶戒。由结此印。诵真言。加持故。能除诸过。皆得圆满。然后恭申情旨)。

　罗列香花建宝坛　　重重佛境一毫端
　心融妙理虚空小　　道契真如法界宽
　相好慈悲秋月满　　化身腾处暮云繁
　香烟堆里瞻应现　　万象森罗海印含

　释迦如来　　证明功德
　弥陀如来　　慈悲摄授
　观世音菩萨　　密垂加护
　阿难陀尊者　　兴权启教

　　香云盖

　　(至此宣疏毕或执手罏表白击引磬念三十五佛声宜和缓或用钟鼓同众念大忏悔)。

　　忏悔师。

　　瑜伽𦦨口注集纂要卷上
卍新纂续藏经第 59 册 No. 1084 瑜伽焰口注集纂要仪轨


　　瑜伽𦦨口注集纂要仪轨卷下

　　苕水法师　子若净观　考正

　　偁山法师　内衡智铨　较阅

　　秀州后学　巨彻寂暹　纂书

　毗卢遮那佛　　愿力周沙界　　一切国土中
　恒转无上轮

　　般若心经一遍

　　(藏本中无默念二字。念般若心经意。具如佛母般若波罗蜜多大明观想仪轨中明)。

　　启告十方一切诸佛般若菩萨金刚天等。及诸业道无量圣贤。我今(某甲)以大慈悲。乘佛神力。召请十方尽虚空界三涂地狱诸恶趣中。旷劫饥虚。一切饿鬼。阎罗诸司。天曹地府。业道冥官。婆罗门仙。久远先亡。旷野冥灵。虚空诸天。及诸眷属。异类鬼神。惟愿诸佛。般若菩萨。金刚天等。无量圣贤。及诸业道。愿赐威光。悲增护念。普愿十方。尽虚空界。天曹地府。业道冥官。无量饿鬼。多生父母。先亡久远。婆罗门仙。一切冤结。负于财命种种类族。异类鬼神。各及眷属。乘如来力。于此时中。决定降临。得受如来上妙法味。清净甘露。饮食充足。滋润身田。福德智慧。发菩提心。永离邪行。皈敬三宝。行大慈心。利益有情。求无上道。不受轮回诸恶苦果。常生善家。离诸怖畏。身常清净。证无上道。口常清净。证无上道。意常清净。证无上道。

　　伸五供养

　十方一切刹　　诸佛菩萨众　　无量诸圣贤
　及诸业道官　　惟愿大慈悲　　降临于法会
　摄授(花香灯涂果乐)　　微分少供养

　　(师诵吽字而结手印。六天母。此乃表六度。想成供养)。

　　hūṃ 字涌出(花香灯涂果乐。)天母。一面四臂放光明。上二手印持妙(花香灯涂果乐。)下二手印轮相交。

　　吽唵哑吽唵哑吽𠶹哩。

　　妙(花香灯涂果乐)天母供养佛。愿佛慈悲哀纳受。

　因缘自性所出生　　所有种种微妙(花香灯涂果乐)
　奉献上师三宝尊　　惟愿慈悲哀纳受

　　户。唵萨哩嚩怛他誐多(布思必　度　必　哑噜吉　干　的　你微的　舍不答)布拶弥渴萨谟的啰斯癹啰纳三麻耶哑吽

　　(师印咒可知。应想心间字种。出生六个吽字。各具一色。以六波罗密为体。化成六天母。窈窕美貌展左跪右。而作舞势奉供诸佛。问。六色何色。答。花淡红色。香黄色。灯红赤色。涂白色。果红黄色。乐青绿色。各相其色故。问。如何以六度为体。答。此有所表。花表布施。布施令人能生欢喜故。香表持戒。持戒则业行芬馥故。灯表忍辱。忍辱则转嗔恚火为大光明故。涂表精进。精进则润泽法身故。果表禅定。禅定则能成就佛果故。乐表智慧。智慧则能出生种种诸法故。问。果有此天母耶。谓只是依行想成。答。此六天母。乃喜金刚中围内有之。皆佛母也。皆文殊普贤之俦也如意轮莲花心仪轨云。于心月轮上。想hūṃ 字形。诵吽字已。hūṃ 字化为六色光。于此光中。变为六菩萨。各执供养物。普供养诸佛。前供上师三宝。五供养与音乐咒分念。此供化土三宝。乐与五供养同申。复与前异)。

　我以普贤行愿力　　修设花香灯涂食
　微尘刹土诸圣贤　　一一遍礼皆供养

　　次结运心供养印

　　<PIC>X59033501.gif</PIC>

　　那麻萨哩斡(二合)答塔葛的毗牙(二合)月说穆契毗牙(二合)唵(引)萨哩斡(二合)哩塔乌忒葛(二合)的斯癹(二合)啰纳兮慢葛葛捺龛莎诃

　　(苏悉地羯罗供养法云。两手外相义合掌。以右压左。置于顶上。凡作供养。应具此法。至诚信心。及奉阏伽。皆以真言手印。持诵成就。及以运心合掌。至顶方成圆满供养之法。又云。次运心供养者。以心运想水陆诸花。无主所摄。遍满虚空尽十方界。及与人天妙涂香云。烧香灯明。幢幡伞盖。种种鼓乐。歌舞伎唱。真珠罗网。悬诸宝铃。花缦白拂。微妙磬铎。矜羯尼网。如意宝树衣服。天厨诸食。上妙楼阁。严身璎珞。行者运心。遍满虚空。以至诚心。如是供养。最为胜上。大日经略摄念诵随行法云。次当随力分。供养表诚心。阏伽香食灯。乃至一花水。或但心运想。殊胜最难量。有表无表俱。一时皆成就。金刚顶瑜伽念诵经第四卷云。次明供养饮食法。应以香洁种种微妙饮食供养。如不能办。随力作已。复当心念。世间所有上妙饮食。及种种珍果蒲桃石榴等。诸非时浆。而作供养)。

　我以至诚心　　奉献甘露食　　惟愿三宝尊
　慈悲哀纳受

　　次结献佛印

　　(一旧作遣魔印)。

　　唵(引)斡资啰(二合)拽屹彻(二合)吽

　　<PIC>X59033502.gif</PIC>

　　(师印咒可知。应想掌中。有赤色hūṃ 字。字脚放光。从三尖出。作摇扇势。遣食器上魔。问。食器上有何等魔。答有寻香食施食等魔碍。故今遣之也藏本云。将奉三宝施食。先结三尖印。圣宝藏神仪轨经云。献佛印。以右手大指捻小指甲。余三指如金刚杵。相向上而转作献佛印)。

　我以佛神力　　依教诵密言　　加持甘露食
　变满虚空界

　　次结变空印

　　(二羽虚合掌。如莲花状。竖立胸前诵真言)。

　　唵莎癹斡秫塔萨哩斡(二合)塔哩麻(二合)莎癹斡秫徒㰠唵(引)哑吽

　　<PIC>X59033503.gif</PIC>

　　(师印咒可知。应想食器及食悉皆空寂。以分断食。多染触故。故今空之。极令清净。于其空处。应想三个bhrūṃ 𠽾[口*(隆-一)](二合)字。字皆金色。变成食器。于食器中。想白色oṃ 唵字。变成胜妙饮食。皆醍醐乳酪。及麨蜜等味。默净念唵哑吽二十一遍。极令广大已。复念拶吽𠳐斛。而作手印。想令前来所观三宝海会。分明显现。再伸五供养施宝错念思麻啰等咒。想三宝摄受。初一分奉佛并法。衣一分奉菩萨圣僧。后一分奉显密护神等。既奉献已。然后作掬水势念云)。

　以此甘露食　　奉献诸圣贤　　怜愍我等故
　慈悲哀纳受

　　次结奉食印

　　<PIC>X59033601.gif</PIC>

　　唵(引)哑葛噜穆看萨哩斡(二合)塔哩麻(二合)喃哑牒耶(二合)奴忒班答奴唵哑吽癹吒莎诃

　　(仰二手二掌向前侧相着。二无名指头侧相着。微曲二头指博着中指侧。二大指博着头指侧。小似掬水相。想诸佛子等。遍奉受用。生欢喜心。求索显事。必蒙允许。广迎圣众入坛。即以香花灯涂等。而为供养之)。

　　奉食偈

　我今奉献甘露食　　量等须弥无过上
　色香美味遍虚空　　上师三宝哀纳受
　次供显密护神等　　后及法界诸有情
　受用饱满生欢悦　　屏除魔碍施安宁
　今辰施主眷属等　　消灾集福寿延长
　所求如意悉成就　　一切时中愿吉祥

　　三宝赞

　世尊大慈妙庄严　　明解圆满一切智
　能施福慧如大海　　于诸如来我赞礼
　自性本体离诸欲　　能依此行脱恶趣
　以为甚深玄妙理　　于诸妙法我赞礼
　解脱道中胜解脱　　持净戒行堪恭敬
　胜妙福田生胜处　　于彼大众我赞礼

　　(入禅定偈)

　普陀洛伽常入定　　随缘赴感靡不周
　寻声救苦度群迷　　故号名为观自在

　　次入观音禅定

　　<PIC>X59033602.gif</PIC>

　　(以上供养三宝。是作福门。有福而无智。则落于人天因果。今若修习此观音禅定。则有智。既具福智。即同诸佛。然后于法界众生能作利益。侍者白云。次入观音禅定。师作禅定。维那伸偈。其声贵柔和清亮。不可雄厉。恐妨观想。又不可太近世俗儿女之声。当入定时。闭目澄心。观想自身中。圆满洁白。犹如净月。于心净月上。想𠶹哩字放大光明。其字变成八叶莲花。上有观自在菩萨相好分明。左手持莲花。右手作开敷势。作是思惟。一切有情身中。有此觉悟之花。清净法界。不染烦恼。莲花八叶上。各有如来入定跏趺而坐。面向观自在。项佩圆光。身如金色。光明晃曜。想此八叶莲花。渐舒渐大。量等虚空。以此觉花照触如来海会愿成广大供养。以此觉花蒙照触者。于诸苦恼。悉得解脱。等同菩萨相好。即想莲花渐收。量等己身。结印念咒。加持四处。以此加持。令身坚固。所谓顶喉心脐。每于印处成𠶹哩(二合)hrīḥ 字。其字印以二手外相叉。二头指相拄如莲花叶。二大指并竖。即诵观自在菩萨真言。观音禅定偈)。

　∴南无无尽三宝尊　　我今誓发菩提心
　唯愿菩萨来摄授　　速证观音微妙身

　∴次入观音三摩地　　澄心闭目观心中
　圆满皎洁净月上　　字种放光成莲花

　∴花中有一观自在　　相好具足无比对
　左手执持妙莲花　　右手于叶作开势

　∴菩萨思惟有情身　　各具觉悟之莲花
　清净法界无惑染　　八叶各有一如来

　∴如来入定跏趺坐　　各各面向观自在
　项佩圆光身金色　　光明朗照及晃耀

　∴次想其花渐舒大　　其量周遍虚空界
　思彼觉花照法界　　如来海会共广大

　∴心若不移于此定　　怜愍一切诸众生
　觉花蒙照脱苦恼　　便同菩萨观自在

　∴莲花渐收同己量　　复结自在观音印
　加持四处诵密言　　自身亦等观自在

　∴以此禅定胜功德　　回向法界诸众生
　同见西方无量光　　成就普贤广大愿

　　观音禅定印

　　唵(引)斡资啰(二合)塔啰麻(二合)𠶹哩(二合)

　　<PIC>X59033701.gif</PIC>

　　(次入。蹑前生后。三摩地。即是闻尘。澄心。则清净之时也。内不放出。闭目。则观想之时也。外缘不入。问。心无所在。安得有中。答。此明肉团心也。以灵知之心。栖止于肉团之心内。故师当于此。作六禁反偈之略也。其说应当于心尖上想一红色paṃ 𠳐字。变成杂色。八叶莲花。花上想白色āḥ 阿字。变成月轮也。圆满皎洁者。心之体用也。圆而满。则无德不备体也。皎而洁。则无所不照用也。字种。hrīḥ 𠶹哩字也。此字乃大悲菩萨取证之理。度生之妙门也。放究成莲花者。乃所造之花也。即𠶹哩心。增长。自身。成观自在菩萨之种也。逆顺无碍。故名自在。花。乃指所坐之花也。偈之略也。其说应云。一面二臂。其身金色。花冠璎珞严身顶戴。阿弥陀佛。无比对。称赞之词也。理能成事。故云持也。花。表因果同时也。事能显理。故能作开势也。已上并是自觉。思惟有情。方是觉他。行菩萨行也。偈意谓一切众生。与菩萨本是同体。皆有觉悟之莲花。但由颠倒执着而不证也。故菩萨思惟而起哀救。行者于此处。更不可将菩萨与自身作两处想。前来既以字种增长作观音。此处思惟。即是指行者之言也。如是禅定。若不能念思惟。则向所作法。徒劳心力。当与前两句作一片看。不可打成两橛。清净法界。一尘不立也。无垢染清净。若执着清净。即成垢染矣。八叶。即指心间莲花之八叶。各有一如来者。八识元是一心也。既是一心。还同正觉。而为一体。故云。各有一如来者。即是观音也。不言菩萨。而言如来者。一超直诣也。此二句通自他说。约他则言有情。心本清净无垢。觉悟莲花中有八如来。约自则言行人。与八如来。同时入定也。问。定有多种。如今来入定。何等定耶。答。即行人所入之定也。此定名为刹那大悲禅定。又问。各各面向。前四面向可。后四面岂不背耶。答。向背岂得名为如来。正所谓妙在转处矣。若约事相而说。诸佛菩萨身。非同众生分段之身。东向则背西。南向则背北。而菩萨则不然。有随类意生身。应化无穷。背向皆正。岂八如来也。或千佛万佛。向无不正。学者。当作是观。更须向前来者。无向背处看。上句彰殊胜身。下句彰殊胜境。从前来七行偈十四句。皆显法界也。今此二句。方入理事无碍法界。次想者。令知时也。以事揽理成故。能渐舒大。以理随事变故。能遍法界。则其大无外也。皆是惟心境界。非分外的事也。如来海会。正明事事无碍也。觉花。事也。海会。亦事也。以觉花称周时与如来海会。同时广大而无碍。譬如一室千灯。光光无杂。法界。十法界也。四圣六凡之谓也。意谓此花舒大时。能照此十法界。同于一真。更无殊别也。上来思惟有情。方是起行。至此怜愍一切。方是行行。谓证此无碍广大境界。方能行行度生也。深有密焉。学者不可不慎也。蒙照脱苦恼。利生之效也。观自在。所获之果也。初发心时。即得阿耨多罗三藐三菩提之谓也。前八句皆舒。至渐收一句惟卷。约密说即是增长究竟。准鲁余巴现前解云。从正位而起。名增长复归正位是究竟。亦是始本不二也。上师云。有放不收。同凡夫。有收无放名声闻。有收有放。名为秘密境界。收放总不用。名无戏论。此乃最极本续也。收之一字。不觉如此轻易流布。学者说不可作等闲见闻也。加持四处。此约行者请求智佛。冥加之力也。所以密言者。皆指后面手印之密言也。回光返照者。前来既观观音。今恐迷己逐物。复回观自身。故云亦等。问。以何义。最初既以字种增长。令成观音。何又云亦等。答。初来增长。由未离觉。今是亲证亲入也。如善财始见文殊等也。又前所想观音。望因则名因中果也。加持密言之后。则当体即果中因也。问。初入坛场。即顿起观音慢。今复何故。又入此定。岂不滥耶。答。不也。前是根本定。亦名正位。亦名正体。如在家为人也。此后所入定。即是所作定。如人在邦为臣也。其实一体。而约处殊也。又如人在朝则朝衣。在戎则戎服。故根本定白色。所作定金色。向下随一一作法。多有更易身色。常以此理鉴之。故勿疑诸。结自在观音印。以二手外相叉。二头指相拄。如莲花叶。二大指并竖。即诵真言时。四处。顶喉心脐是也。师印咒可知。每处以手印按之。诵真言一次复以oṃ 唵字加持。即当以印按口上。次以hūṃ 吽字加顶。raṃ 囕字加脐。hrīḥ 𠶹哩字加心。āḥ 阿字加喉。以此加持。令身坚固也。所以一切魔碍。皆不能害。加持四处。有二说。只用前说)。

　若人欲了知　　三世一切佛　　应观法界性
　一切惟心造

　　次结破地狱印

　　(两羽金刚拳。施慧两相钩进力竖相拄。念想开地狱三诵三掣开。真言曰)。

　　那麻阿瑟吒(二合)瑟吒(二合)摄谛喃三藐三勃塔俱胝喃唵(引)撮(引)辣(引)纳嚩婆细提哩提哩吽

　　<PIC>X59033801.gif</PIC>

　　(师印咒可知。应想自身增长红色观音。一面二臂。舌上。心间。印上。三处皆有红色𠶹哩（二合）āḥ 字放光。如日初出之光。照触地狱。悉皆破坏。问。一处放光。足以破之。何用三乎。答。为彼地狱。是众生三业妄造故。故今亦用三业放光而破之也。又问。地狱是众生别业而成。云何能破。答。虽云别业。同是一心。以智照之。众生亦无。岂有地狱。由迷一心故。妄造众恶。恶业成熟。妄成地狱。既堕地狱。妄见受苦譬如梦中。为虎狼狮子所噬。或为贼所缚。或遭王难。受种种苦。及至梦醒。了无所得。今观地狱及苦。亦复如是。今假以照力。无不破也。问地狱既然本空。何须破而救之。答。我虽以智照。知其本空。彼无智照。焉得不苦。故圆觉经云。梦时非无。及至于醒。了无所得。今正欲破此地狱及苦空也若惟原之。彼以恶业因缘而成。地狱则知非本有矣。我今以智照因缘。而为之破。岂不破乎一禅定。二手印。三真言。四作观。五智照。有此五种因缘。何事不办。岂惟破地狱乎。今世学者。滥称阇黎。惟是音声振铃击节。虑恐负于请主之意者。多矣。可不慎与)。

　　(此印咒出破阿毗地狱智炬陀罗尼经。又准灭恶趣王本续说。手结密印。从印流出火光。口诵神咒。口出无量火光。心月轮上。红色𠶹哩(二合)hrīḥ 字放赤色火光。三光同照。阿毗地狱等。三诵三掣。关锁自开。所有罪人。悉皆得出)。

　　<PIC>X59033802.gif</PIC>

　　<PIC>X59033901.gif</PIC>

　　(此举难破。偏言地狱。若准下文。理应光照。通余五趣。意令专注。故偏举此。别行经云。此咒若诵一遍。无间地狱。碎如微尘。于中受苦众生。悉生极乐世界。金刚顶莲花部心念诵仪轨。云。次结开门契。二羽金刚拳。檀慧相应钩。进力竖侧合。每诵真言时。应吽而擘开。千手千眼修行仪轨云。此印亦名警觉一切如来印。由结此警觉一切如来印故。一切如来。皆从定起。加护摄受。云云)。

　　由此印咒。威神力故。所有诸趣。地狱之门。随此印咒。豁然自开(仪轨经无神字)。

　　奉请地藏菩萨

　　(表白三举香花迎请阿阇黎。执炉三请云)。

　　南无一心奉请。众生度尽。方证菩提。地狱未空。誓不成佛。大圣地藏王菩萨摩诃萨。惟愿。不违本誓。怜愍有情。此夜今时。光。临法。会(众和香花迎香花请)。

　　一心召请。花生大地。华长名园。花逢细雨滋开。花被狂风摆落。(呜呼)人生如花绽之期。人死似花残之际。良宵夜奉
佛。普利荐拔(某)。是夜命我沙门。设放瑜伽𦦨口平等甘露法食。初爇名香。初伸设召(大地饥虚众当斋亡故一)位灵魂。再伸召请(各家本宅)祠堂之内。爱及法界之中。大地山河之内。四生六道。八难三途。有无二主。孤魂佛子等众。惟愿承三宝力。仗秘密言。此夜今时。来受无遮甘露法食。

　　一心召请。月明波底。月朗长江。月圆如镜挂当空。月缺似弓张远汉。(呜呼)人生如月满之期。人死似月亏之际。良宵夜。

　　一心召请。巫山一段云。楚岫一团雪。名园一株花。瑶台一轮月。(呜呼)刹那云散雪销镕。又是花残并月缺。良宵夜。

　　一心召请。累朝帝主。历代王侯。九重殿阙高居。万里山河独据。西来战舰。千年王气俄收。北去銮舆。五国冤声未断。(呜呼)杜䳌叫落桃花月。血染枝头恨正长。如是前王后伯之流。一类孤魂等众。

　　一心召请。筑坛拜将。建节封侯。力移金鼎千钧。身作长城万里。霜寒豹帐。徒勤汗马之劳。风息狼烟。空负攀龙之望。(呜呼)将军战马今何在。野草间花满地愁。如是英雄将帅之流。一类孤魂等众。

　　一心召请。五陵才俊。百郡贤良。三年清节为官。一片丹心报主。南州北悬。久离桑梓之乡。海角天涯。远丧蓬莱之岛。(呜呼)官况萧萧随逝水。离魂杳杳隔阳关。如是文臣宰辅之流。一类孤魂等众。

　　一心召请。黉门才子。白屋书生。探花足步文林。射䇿身游𣗥院。萤灯飞散。三年徒用工夫。铁砚磨穿。十载谩施辛苦。(呜呼)七尺红罗书姓字。一坯黄土盖文章。如是文人才子之流。一类孤魂等众。

　　一心召请。出尘上士。飞锡高僧。精修五戒净人。梵行比丘尼众。黄花翠竹。空谈秘密真诠。白牯黧奴。徒演苦空妙偈。(呜呼)经窗冷浸三更月。禅室虚明半夜灯。如是缁衣释子之流。一类觉灵等众。

　　一心召请。黄冠野客。羽服仙流。桃源洞里修真。阆苑洲前养性。三花九炼。天曹未许标名。四大无常。地府难容转限。(呜呼)琳观霜寒丹灶冷。醮坛风惨杏花稀。如是玄门道士之流。一类遐灵等众。

　　一心召请。江湖羁旅。南北经商。图财万里游行。积货千金贸易。风霜不测。身膏鱼腹之中。途路难防。命丧羊肠之险。(呜呼)滞魄北随云黯黯。客魂东逐水悠悠。如是他乡客旅之流。一类孤魂等众。

　　一心召请。戎衣战士。临阵健儿。红旗影里争雄。白刃丛中敌命。鼓金初振。霎时腹破肠穿。胜败才分。遍地肢肠首碎。(呜呼)漠漠黄沙闻鬼哭。茫茫白骨少人收。如是阵已兵卒之流。一类孤魂等众。

　　一心召请。怀耽十月。坐草三朝。初欣鸾凤和鸣。次望熊罴叶梦。奉恭欲唱。吉㐫只在片时。璋瓦未分。母子皆归长夜。(呜呼)花正开时遭急雨。月当明处覆乌云。如是血湖产难之流。一类孤魂等众。

　　一心召请。蛮夷戎狄。喑哑盲聋。勤劳失命庸奴。妒忌伤身婢妾。轻欺三宝。罪𠍴积若河沙。忤逆双亲。凶恶浮于宇宙。(呜呼)长夜漫漫何日晓。幽关隐隐不知春。如是冥顽悖逆之流。一类孤魂等众。

　　一心召请。宫帏美女。闺阁佳人。胭脂画面争妍。龙麝熏衣竞俏。云收雨散。魂消金谷之园。月缺花残。肠断马嵬之驿。(呜呼)昔日风流都不见。绿杨芳草髑髅寒。如是裙钗妇女之流。一类孤魂等众。

　　一心召请。饥寒丐者。刑戮囚人。遇水火以己身。逢虎狼而失命。悬梁服毒。千年怨气沉沉。雷击崖崩。一点惊魂漾漾。(呜呼)暮雨青烟寒鹊噪。秋风黄叶乱鸦飞。如是伤已横死之流。一类孤魂等众。

　　一心召请。法界六道。大地含灵。面然所统。薜荔多众。尘沙种类。依草附木。魑魅魍魉。滞魄孤魂。自他先亡。家亲眷属等众惟愿承。

　　三宝力。仗秘密言。此夜今时。来受无遮。甘露法食。受此无遮。甘露法食。

　　上来召请。悉已来临。大众慈悲。齐声叹悼。

　　近代先朝。帝主尊荣位。勋戚王侯。玉叶金枝贵。宰辅中宫。彩女嫔妃类。梦断华胥。来受甘露味。

　　国士朝臣。经纬匡时世。牧化黎民。未遂忠良志。失宠怀忧。谪降边邦地。恋国游魂。来受甘露味。

　　武将戎臣。统领三军队。结阵交锋。锣鼓喧天地。北战南征。失陷沙场内。为国亡身。来受甘露味。

　　学古穷今。锦绣文章士。映雪偷光。苦志寒窗内。命运蹉跎。金榜无名字郁郁幽魂。来受甘露味。

　　割爱辞亲。早入空门内。访道寻师。只为超生死。暑往寒来。不觉无常至。返照回光。早证菩提位。

　　羽服黄冠。早发修真志。炼药烧丹。养性还元气。苦行劳神。指望登仙位。莫恋遗形。来受甘露味。

　　孝子贤孙。义勇忠良士。烈女贞妻。视死如归去。仗节亡躯。千古留英气。耿耿灵魂。来受甘露味。

　　女道尼流。身住黄金地。鸾凤缘空。不染人间事。未了无为。流浪虚生死。清净幽魂。来受甘露味。

　　地理天文。医药阴阳类。卜卦占龟。风鉴并星士。报吉谈凶。难免无常至。弃伪归真。来受甘露味。

　　坐贾行啇。种种经营辈。艺术多能。贸易求财利。背井离乡死在他方地。旅梦悠悠来受甘露味。

　　犯法遭刑。牢狱长幽系。负命谋财。债主冤家类。肿毒瘟㾮。冻死饥亡辈。速离黄泉。来受甘露味。

　　车碾伤残。马踏身形碎。墙倒崖崩。自刎悬梁缢。水火漂。焚虎咬蛇伤类。九横孤魂。来受甘露味。

　　食血茹毛。生长蛮夷地。负债偿劳。婢妾并奴隶喑哑盲聋。残疾无依恃。受苦冤魂。来受甘露味。

　　忤逆爷娘。怨黩天和地。谤佛欺僧。毁像焚经偈。邪见深沉。苦报无边际。十恶狂魂。来受甘露味。

　　大施门开。荐㧞孤魂辈。祖称先亡。五姓冤家类。八难三途。平等俱超济。仗佛慈光。来受甘露味。

　　阿弥陀佛。宿有无边誓。观见迷途。苦海常漂溺。垂手提携。特驾慈航至。普度众生。同赴莲池会。

　　∴莲池海会佛菩萨

　我以大悲佛神力　　召请冥阳诸有情
　旷劫饥虚饿鬼等　　不违佛敕来降临

　　次结召请饿鬼印

　　(左羽作无畏相直前舒掌竖掌向外右羽向前竖四度微曲进度钩召真言曰)。

　　唵即纳即葛移希曳(二合)歇莎诃

　　<PIC>X59034001.gif</PIC>

　　(此印咒。出焰炽饿鬼母本续。自身想观自在菩萨。心月轮上想。红色hrīḥ 𠶹哩(二合)字。印及字母。流出光明。照彼罪人。口诵神咒。随光来至行者面前。大众赞善安慰。既至道场。绕佛三匝。投身布礼。至回向已。还礼圣众。退坐一面。从坛东门至于南门。地狱众居。南门至西南隅。饿鬼众居西南隅至西门。畜生趣居。自西门至西北隅。人趣宫室。西北隅至北门。修罗所居。北门至东门。天仙所居。或无坛室。自上至下。胜劣居之。亦得重座。色印如开合录说)。

　　既召请已。普皆云集。以愍念心。赞叹慰喻。令欢喜已。渴仰于法。

　　善来诸佛子。曾结胜缘故。今遇此佳会。勿得生忧怖。一心渴仰法。不出于此时。戒品而沾身。速令离苦趣。

　汝等诸佛子　　得遇道场中　　所有一切罪
　召入金刚掌

　　次结召罪印

　　(二羽金刚缚忍愿伸如针进力曲如钩召罪真言曰)。

　　唵萨哩斡(二合)巴钵羯哩(二合)沙拏(二合)月戍䭾纳斡资啰(二合)萨埵萨麻耶吽拶

　　<PIC>X59034101.gif</PIC>

　　(师印咒可知。应想于二中指尖上。想白色𠶹哩(二合)hrīḥ 字出光。入彼身中。出其罪犹如烟雾而合。问。罪无实体。云何今说。如彼烟雾出。有实体耶。答虽无实体能充塞天地。障蔽心目。不能得见诸佛清净境界。今借诸雾。为所缘相。以召其罪。钩罪契经云。曲进力度于忍愿。皆作跋折啰服形。勿相拄着。观自身成观自在菩萨。心月轮上。想白色𠶹哩字。出钩火光。口出秘密言。钩摄一切有情。三恶趣业。并自身三恶趣业。黑色如云雾。众罪召入掌。变成诸鬼形。金刚顶瑜伽念诵云。诵此秘密时。想彼罪形。如鬼。黑色发竖。即以二羽诸度。各各相钩。头入掌内。想以进力二度。钩夹彼罪。令入掌中。随结摧罪印相余度面各相捻。忍愿二度直伸如针)。

　摧罪诸恶业　　犹如劫火灭　　火灭还曾有
　金刚碎微尘

　　次结摧罪印

　　唵斡资啰(二合)巴尼月斯普(二合)吒耶萨哩斡(二合)阿巴耶班塔拏尼不啰(二合)穆恰耶萨哩斡(二合)阿巴耶葛谛毗药(二合)萨哩斡(二合)萨埵喃萨哩斡(二合)答塔葛达斡资啰(二合)三麻耶吽怛啰吒

　　<PIC>X59034102.gif</PIC>

　　(师印咒可知。于二中指尖上。左想怛啰（二合）a 字。右想吒ṭa 字。并金色。廖当行人身自增长作青色绿色。观音菩萨之身。每念咒一遍。二中指摩摇。至后一遍叉过拍手作声。想彼罪山。犹如瓦塌而倒。前来所召之罪。如烟雾者。应念而散。问。罪无体相。云何摧耶。答。正谓之无故摧也。若决定有。岂能摧耶。a ṭa )。

　　(钩罪经云。心月轮上。想青色𠶹哩(二合)hrīḥ 字出光照前罪业相。应将忍愿三拍。摧前众罪形状。口诵密言。罪相悉摧尽。令灭无有余。金刚顶念诵法云。于愿度端想一答啰a 字。忍度端想一吒ṭa 字。复于字上。想生火焰。夹取彼罪诵摧罪咒。诵密语已。用力捻之。如弹指法。右上左下。或准金刚顶经。身作降三世。印观独股杵。厉声诵真言。忍愿应三拍。约文中云。业报有二。业中复有现行种子成就。现行业中有定不定。今此印中。灭不定业者也)。

　定业不可转　　三昧加持力　　无始诸障难
　一切皆消灭

　　次结破定业印

　　(二羽金刚掌进力屈二节禅智押二度净业真言曰)。

　　唵斡资啰(二合)葛哩麻(二合)月束塔耶萨哩斡(二合)阿咓啰拏你(二合)菩塔萨底曳(二合)纳三麻耶吽

　　<PIC>X59034103.gif</PIC>

　　(师印咒可知。心月轮上。想一青色𠶹哩(二合)hrīḥ 字出光。照前诸鬼众。所有诸佛出世不通忏悔之业。应想自性清净。本无作想。观彼鬼众。及佛与心。三无差别。是名破决定业也。此一法正是断所知障。学者须知之)。

　　(此印咒出不动本续。有十二种诸佛不通忏悔定业印。又云。手结定业印。自身想观自在菩萨心月轮上。想青色𠶹哩(二合)hrīḥ 字出光。口诵心密言。照前诸鬼等。所有诸佛不通忏悔之业。并自身三恶趣业。转重为轻。重即定业。此中转灭粗重决定业故。以上二印。净现行竟。轻微种子。灭罪印除。净业。准仪轨经文)。

　罪性本空由心造　　心若灭时罪亦亡
　罪亡心灭两俱空　　是则名为真忏悔

　　次结忏悔灭罪印

　　(二羽金刚缚进力屈二节禅智押二度忏悔真言曰)。

　　唵萨哩斡(二合)巴钵月斯普(二合)吒怛贺纳斡资啰(二合)耶莎诃

　　<PIC>X59034201.gif</PIC>

　　(师印咒可知。应想二屈指上。有白色𠶹哩(二合)hrīḥ 字。入彼鬼身。如日烁露之状。罪垢销镕。犹如墨汁。从足流下。渗入地中。至金刚际。问。前来既召既摧既破。今复为忏悔何耶。答。前来并是理忏悔。今者方是事忏悔。理事无碍故不滥也。又问。何罪如墨汁。答罪者。黑业也。故以黑表。汁有流注之义。故云。如墨汁者也)。

　　诸佛子等。既忏悔已。百劫积集罪。一念顿消除。如火焚枯草。灭尽无有余。

　一滴清凉水　　能除饥渴痟　　弹洒灌顶门
　悉令获安乐

　　次结妙色身如来施甘露印

　　(或云施清凉印。即以右羽转腕向前。进禅度相弹。施甘露真言)。

　　那谟苏噜癹耶答塔葛达耶怛牒塔唵酥噜酥噜钵啰(二合)酥噜钵啰(二合)酥噜莎诃

　　<PIC>X59034202.gif</PIC>

　　(师印咒可知。结印诵咒想左手愿上。有一白色鑁vaṃ 字。流出甘露如水。银。色。是真智所成。右手点取。弹洒虚空。想诸天及人鬼等类。触此甘露悉具色相。猛火悉灭。普得清凉。离饥渴想灭心执障)。

　汝等自从无量劫　　造诸恶业起悭贪
　由此业力闭咽喉　　仗此密言悉开通

　　次结开咽喉印

　　(仪轨经云。左羽想持莲花。右羽忍禅弹作声。随诵而弹之开咽喉真言曰)。

　　唵那谟癹葛咓谛月补辣葛得啰(二合)耶答塔葛达耶

　　<PIC>X59034203.gif</PIC>

　　(师印咒可知。结印诵咒。左手掌中。想一青色莲花莲花上想一白色阿hrīḥ 字。流出性水。极甚清冷。右手点取。弹洒虚空。想诸鬼众。得触此水。咽喉广大。清凉润泽。无所障碍。问。何前来多用𠶹哩(二合)hrīḥ 字。此独用āḥ 字。何也。答。阿字是语种。故依三本而续用之也)(此广博身如来开咽喉印。依唧怛哩法师说。师是加行位菩萨知之。自身想观自在菩萨。心月轮上。想白色𠶹哩(二合)hrīḥ 字出光。照前鬼神等。手结施清凉印。口诵心密言。并忍禅开左手莲花时。想鬼神等咽喉自开。通达无碍。便得出声。接得名号。随闻记云。右手禅度上。想一月轮。轮上想一白色阿āḥ 字。流出般若甘露法水。以忍禅弹时。左手莲花开拆。甘露满中。想诸鬼神。咽喉开通。清凉润泽。无所障碍)。

　　语诸佛子。今为汝等。作印咒已。咽喉自开。通达无碍。离诸障难。

　　诸佛子等。我今为汝。称赞如来。吉祥名号。能令汝等。永离三途。八难之苦常为如来。真净佛子。

　　南无宝胜如来

　　(二羽金刚掌。六度内相义。进力头相拄。禅二羽金刚。掌。六度内相义。进力头相拄。禅智侧竖立。称赞七佛。由二益故一则总能灭除诸业报障。二乃庄严役等令成法器)。

　　那谟啰怛纳(二合)怛啰耶答塔葛达耶

　　<PIC>X59034204.gif</PIC>

　　(诵彼如来。结彼手印。应不离自身观音也)。

　　诸佛子等。若闻宝胜如来名号。能令汝等。尘劳业火。悉皆消灭。

　　南无离怖畏如来

　　(右羽胸前竖。忍禅智相捻。掌覆指下垂。左掌仰上舒)。

　　那谟微葛怛得啰(二合)纳耶答塔葛达耶

　　<PIC>X59034205.gif</PIC>

　　诸佛子等。若闻离怖畏如来名号。能令汝等。常得安乐。永离惊怖。清净快乐。

　　南无广博身如来

　　那谟癹葛咓谛月补辣葛得啰(二合)耶答塔葛达耶

　　<PIC>X59034301.gif</PIC>

　　诸佛子等。若闻广博身如来名号。能令汝等。饿鬼针咽。业火停烧。清凉通达。所受饮食。得甘露味。

　　南无妙色身如来

　　那谟苏噜叭耶答塔葛达耶

　　<PIC>X59034302.gif</PIC>

　　诸佛子等。若闻妙色身如来名号。能令汝等。不受丑陋。诸根具足。相好圆满。殊胜端严。天上人间。最为第一。

　　南无多宝如来

　　(二羽虚合掌。胸前莲花状)。

　　那谟波虎啰怛纳(二合)耶答塔葛达耶

　　诸佛子等。若闻多宝如来名号。能令汝等。具足财宝。称意所须。受用无尽。

　　<PIC>X59034303.gif</PIC>

　　南无阿弥陀如来

　　(以右压左。禅智相拄)。

　　<PIC>X59034304.gif</PIC>

　　那谟阿弥哆婆耶答塔葛达耶

　　诸佛子等。若闻阿弥陀如来名号。能令汝等。往生西方。极乐净土。莲花化生。入不退地。

　　南无世间广大威德自在光明如来

　　那谟卢迦委斯的(二合)呤捺(二合)第唧说啰不啰(二合)癹耶答塔葛达耶

　　(右羽曲仰拳。忍禅度相弹。左掌仰上。五指皆舒)。

　　<PIC>X59034305.gif</PIC>

　　诸佛子等。若闻世间广大。威德自在。光明如来名号。能令汝等。获得五种功德。一者于诸世间。最为第一二者得菩萨身。端严殊胜。三者威德广大。超过一切外道天魔。如日照世。显于大海。功德巍巍。四者得大自在。所向如意。似鸟飞空。而无阻碍。五者得大坚固。智慧光明。身心明彻。如琉璃珠。

　　(称赞毕。阿阇黎白云)。

　　诸佛子等。此七如来。以誓愿力。拔济众生。永离烦恼。脱三涂苦。安隐常乐。一称其名。千生离苦。证无上道(三说)。

　　次与汝等皈依三宝

　皈依佛两足尊　　皈依法离欲尊
　皈依僧众中尊　　皈依佛不堕地狱
　皈依法不堕饿鬼　　皈依僧不堕傍生
　汝等佛子

　　皈依佛竟　皈依法竟　皈依僧竟(以上俱阿阇黎三说表白三和)。

　皈依三宝故　　如法坚护持　　自离邪见道
　是故至心礼

　　次结三宝印

　　(左羽作拳相竖进度当胸。右手屈力度。心想诵真言)。

　　<PIC>X59034306.gif</PIC>

　　唵婆(重呼)龛

　　南无佛。南无法。南无僧。我今发心。不为自求人天福报。声闻缘觉。乃至权乘诸位菩萨。唯依最上乘发菩提心。愿与法界众生。一时同得阿耨多罗三藐三菩提。

　　今所发觉心。远离诸性相。蕴处及界等。能取所取执。诸法悉无我。平等如虚空。自心本不生。空性圆寂故。如诸佛菩萨发大菩提心。我亦如是发。是故至心礼。

　　次与汝等发菩提心

　　汝等谛听(阿阇黎鸣尺一下白四弘誓愿)。

　众生无边誓愿度　　烦恼无尽誓愿断
　法门无量誓愿学　　佛道无上誓愿成

　假使热铁轮　　于汝顶上旋　　终不为此苦
　退失菩提心

　　次结发菩提心印

　　(二羽虚合。如莲花状。以印心上)。

　　唵补提即答没怛巴达野弥

　　<PIC>X59034401.gif</PIC>

　　(师印咒可知应想心佛众生。三无差别。于一念间。融成一广大月轮。如八月十五日夜。中宵无云之时。极甚清凉。皎洁与虚空齐等。于月轮中。想一金色阿hrīḥ 字。如秋毫之末。非有非无故。当尔之时不得加了于知。上无佛可成下无生可度。中无行可修。烦恼菩提。生死涅槃净尽。此为大要。宜善用心焉。不惟为鬼神作利益。行人不久亦即就此中了解者矣。师诵咒众和三声次白云)。

　　今为汝等。发菩提心竟。诸佛子等。当知菩提心者。从大悲起。成佛正因。智慧根本。能破无明。烦恼恶业。不被染坏。

　　次与汝等受三昧耶戒

　　(行者鸣尺一下。白云)。

　　一摄律仪戒。无恶不断。起正道行。是断德因。修成法身。二摄善法戒。无善不积。起助道行。是智德因。修成报身。三摄众生戒。无生不度。起不住道。是恩德因。修成化身。

　　(既成大器。堪受宝戒。三昧耶者。准大乐金刚三昧经云。三昧名为本誓。亦名时。亦名期契。亦名曼茶罗。乃异名也。故有四种。一大。二三昧耶。三法。四羯磨。曼茶罗者。此四总摄一切曼茶罗。又三昧耶。亦四智印。即大智印。三昧耶智印。法智印。羯磨智印。又神变义释云。三昧耶者。是平等义。是本誓义。是除障义。是惊觉义。言平等者。谓如来现证此三昧时。一切众生。种种身语意。皆悉与如来等。禅定智慧。与实相身。亦毕竟等。初发心时。与地波罗蜜满时。亦毕竟等。是故出诚谛言。以告众生。若我所言。必定不虚者。亦合一切众生。发此忱谛之言时。亦蒙三蜜加持。无尽庄严。与如来等。以是因缘故。能作金刚事业。故名三昧耶也。言本誓者。如来现证此三昧时。见一切众生。悉有成佛义故。即将立大誓愿。我今要从普门。以无量方便。合一切众生。皆至无上菩提。剂众生界未尽以来。我之事业终不休息。若有众生随我本誓。发此忱实言时。亦令彼所为事业。皆悉成金刚性。故名三昧耶也。言除障者。如来见一切众生。悉有如来法界。但有一念无明故。常在其前。而不觉知。是故发诚实言。我今要当设种种方便。普为一切众生。抉除眼膜。若我誓愿。必当成就者。令诸众生。随我方便。说此忱实言时。乃至于一切众生。获无垢眼。障盖都尽故名三昧耶也。言惊觉义者。如来以一切众生。皆在无明睡故。于如是功德。不自觉知。故以议言感动。令得醒悟。亦以此惊觉诸菩萨等。令发起禅定窟。学师子频申三昧。若真言行人说此三昧耶者。我等诸佛。亦当忆持本誓。不得违越。犹如国王。自制法已。遂自敬顺行之。故名三昧耶也。具如是等。广大甚深微妙之义。故名三昧耶也)。

　汝等受佛戒　　即入诸佛位　　位同大觉已
　真是诸佛子

　　次结三昧耶印

　　(二羽金刚缚。忍愿申如针。诵真言曰)。

　　唵三摩耶萨埵鑁

　　<PIC>X59034402.gif</PIC>

　　(师印咒可知。应想印中有白色鑁vaṃ 字。放大光明。普照所请一切有情。彼诸有情。蒙光照及三世诸佛。戒波罗蜜。一时圆满。法界善法。想为光明。流光灌顶。贮彼身中。身同普贤。坐大月轮。绍诸佛职。为佛嫡子也据本文义。无别观想。但如印咒。自成受忏。如金刚顶经说。若诵此咒一遍。如入坛轮。证三摩提。一切善法。皆悉满足。三聚净戒。俱时圆满。身同普贤。坐大月轮。一切诸佛。忆昔本誓观察护念。设有人曾受佛戒。恶心破毁。不复清净者。若诵此咒一七遍已。破戒罪垢。悉得清净。一切戒品。还得如故。一切坛法。未经师受诵咒七遍。即许行作。不成盗法)。

　　今为汝等。授三昧耶戒竟从今以去。能令汝等。入如来位。是真佛子。从法化生。得佛法分。

　汝等冥阳诸有情　　我今施汝甘露食
　法力加持遍十方　　令汝一一皆饱满

　　次结无量威德自在光明如来印

　　(藏本云。左印想持器右羽弹忍禅。随闻记云。想字有据作如字。理甚允当。行者思之)。

　　嚩萨哩斡(二合)答塔葛达阿咓卢揭谛鑁婆啰鑁婆啰三婆啰三婆啰吽

　　<PIC>X59034501.gif</PIC>

　　(师印咒可知。侍者取水点腕中及桶中。退坐本位。师应以右手怖畏弹指遣左手魔碍。念云吽吽癹怛。念三遍。问。手有何魔耶答。为手中有诸尸虫。次变空念云。唵㰠或三遍。问。变空此手。其意如何。答。以此手是赤白二种不净所成。故空之。令成胜妙功德庄严手也。问。前来入禅定。则自己是菩萨。今复何故又遣魔变空。答。法华经云。世尊说无量义已。又入三昧放光。至开宝塔又入定放光。岂不滥耶。盖因一事而彰一法。譬乎世礼。祀宗庙之人。非不斋戒沐浴。及至登殿之时。却又盥手。何也。为表敬也。今再遣魔变空。表慈之深。悲之极。用心之切也。次于一念间。顿成胜妙之手。于手掌中。出一红色𠳐paṃ 字。变成红色莲花。花上想一白色鑁vaṃ 字。明点中流出无尽饮食。想面前水器。尽成摩竭陀国之斛。七宝严饰。满盛胜妙食等。然后想此字种。流出无尽饮食变满法界。念唵oṃ 阿āḥ 𠶹哩(二合)hrīḥ 吽hūṃ 咒一百八遍。或四十九遍。当自知时。次念变食咒。每一念于明点中。想取饮食弹洒虚空)。

　　(准本经云。阿难白佛。大悲世尊。愿救我苦。所以者何昨夜三更。经行静处念所受法。见焰口。鬼而语我言。汝过三日。必当命尽。生饿鬼中。我问鬼言。云何令我得免斯苦。饿鬼答言。汝若能施。百千万亿那由他。恒河沙数无量饿鬼。婆罗门仙。阎罗所司。业道冥官。及诸鬼神。侍从眷属。先亡久远。平等普施。饿鬼饮食。汝得增寿。白言世尊。云何能辩无量饮食充足。佛告阿难。汝今勿怖。我念过去无量劫中。曾作婆罗门时。于观世音菩萨摩诃萨边。受得陀罗尼。名曰无量威德自在光明如来陀罗尼法。汝若善能作此陀罗尼法。加持七遍。能令一食。变成种种甘露饮食。即能充足百千俱胝那由他。恒河沙数。一切饿鬼。婆罗门仙。异类鬼神。上妙饮食。皆得饱满。如是等众。一一皆得摩伽陀国所用之斛。此食此水。量同法界。食之无尽。皆获圣果。解脱苦身。佛告阿难。汝今受此陀罗尼法。令汝福德。寿命增长。饿鬼生天。及生净土。受人天身。能令施主。转障消灾。延年益寿。现招胜福。当得菩提。云云此咒旧多一鑁字应准本经仪轨除之)。

　　语诸佛子。今为汝等。作印咒已。变此一食。为无量食。大如须弥。量同法界。终无能尽。

　由此真言力　　变食作乳海　　普施饿鬼等
　身心皆饱满

　　复结前印诵乳海真言

　　那麻三鬘哆勃塔喃鑁

　　<PIC>X59034502.gif</PIC>

　　(师印咒可知。应想明点中。流出甘露。以右手点取。弹洒虚空。如雨注下。凡所至处。即成长河酥酪也。问。何以少小器水等。遍满法界。答。心力难思。故也。况又藉神咒。及字种观想等力乃至诸佛。冥加禅定之力。岂不能变小成大。化少为多也。且如乐巴一卮之酒。以术力尚能化为霖雨。何咒神咒难思之力者乎。行者亦不可不专注用心也。又问。何故不以饮食施之。却用水也。答。彼鬼趣多为业火所烧。故今以水施之。沃灭其业火。佛云。彼鬼等。百千万劫。不闻浆水之名。何况得饮。又云。彼鬼在恒河边而不见水。设使得见。变成脓血。若饮之时。入腹化为猛焰。热烧心腹。难堪痛苦。悲哉。悲哉。故今以水施之。体此意也。又番本云。苏噜巴。此云水。施食则知本乎施水矣。今世俗不知。多用施食水亦失矣。况今施食。亦不专用水。彼器中皆投饭。七粒遍十方是也。故勿疑诸耳)。

　　语诸佛子。今为汝等。作印咒已。由此印咒。加持威力。想于印中。流出甘露。成于乳海。流注法界。普济汝等。一切有情。充足饱满。

　汝等业障鬼　　变火不能食　　今诵秘密言
　法食皆饱满

　　次诵障施鬼真言

　　唵哑吽拶辣弥担萨哩斡(二合)不哩(二合)的毗牙(二合)莎诃

　　<PIC>X59034503.gif</PIC>

　　(师印咒可知。应垂展右羽想右掌中有一鑁vaṃ 字。明点中流出甘露。从左掌而下。念唵oṃ 哑āḥ 𠶹哩(二合)hrīḥ 吽hūṃ 字一百八遍。或三七遍皆可。侍者至师前作礼。取净瓶出坛将净水徐徐注下。师至唱时。想彼障施鬼。悉皆胡跪。师想自身观音。遍至其前。而施甘露。从顶上入。灭其业火而得清凉。咒三遍各弹指一下。咒三遍或七遍。障施鬼等饱满欢喜。弹指一下。是时行者。即以右羽持甘露器。面向东立。泻于坛前。或净地上。或于石上。或新净瓦盆。亦名盂兰盆。生台亦得。或泉池河海长流水中。不得泻于石榴桃树之下。鬼神惧怕。不得食之。若圣众坛中。明王诸天。若施饮食。置生台上。是本法也。若供养诸佛圣众。于上五更晨朝日出是供养时。若鬼神法。于人定亥时。本人定时。阿阇黎法。若于斋时。尽于一日。但加持饮食水等。布施飞空乌兽水族之类。不拣时节。但用施之。若作饿鬼施食之法。当于亥时。若于斋时施饿鬼食者。徒设功劳。终无效也。不是时节。妄生虚诳。鬼神不得食也。不从师得。自招殃咎。成盗法罪。佛说普贤曼拏罗经云。左手弹指。一切善事。速疾成就。右手弹指。速疾集会苏悉地羯罗供养法云。两手各作弹指。是辟除法也)。

　　诸佛子等。虽复方以类聚。物以群分。然我所施。一切无碍。无高无下。平等普遍。不择冤亲。汝等今日。勿得以贵轻贱。以强凌弱。拥遏孤幼。令不得食。使不均平。越佛慈济。必须互相爱念。犹如父母忆子之想。语诸佛子。汝等各有父母。兄弟姊妹。妻子眷属。善友亲戚。或有事缘。来不得者。汝等佛子。慈心爱念。各各赍持饮食钱财物等。递相布施。充足饱满。无有乏少。令发道意。永离三涂。长越四流。当舍此身。速超道果。又为汝等。将此净食。分为三分。一施水族。令获人空。二施毛群。令获法寂。三施他方。禀识陶形。悉令充足。获无生忍。

　神咒加持净法食　　普施河沙众鬼神
　愿皆饱满舍悭贪　　速脱幽冥生净土

　　次结普供养印

　　唵葛葛纳三婆斡斡资啰(二合)斛

　　<PIC>X59034601.gif</PIC>

　　(师印咒可知。应想屈中指处。想白色唵oṃ 字。明点中流出无尽供养。具足庄严平等供养。同声念普供养真言或五遍或七遍。问。最初既奉献三宝施食已竟。今复何故作此供养。答。前来所作。由拣圣凡。故奉献三宝后施鬼众。今融以平等故。圣凡交彻。所以普供养也。维那白从来所受饮食文毕。师应作五供养施宝错。念斯麻啰等咒)。

　　(无量寿如来仪轨云。次结大虚空菩萨印。二手合掌。二中指。右押左。外相叉。博着手背。二头指相蹙如宝形。即成想从印中流出。无量诸供养具。衣服饮食等)。

　　诸佛子等。从来所受饮食。皆是人间贩鬻生命。酒脯钱财。血肉𦎬膻。荤辛臭秽。虽复受得。如是饮食。譬如毒药。损坏于身。但增苦木。沉沦苦海。无解脱时。我今依如来教。精诚罄舍。设此无遮。广大法会。汝等今日。遇兹胜事。戒品沾身。于过去世。广事诸佛。亲近善友。供养三宝。由此因缘。值善知识。发菩提心。誓愿成佛。不求余果。先得道者。递相度脱。又愿汝等。昼夜恒常。拥护于我。满我所愿。以此施食。所生功德。普将回施。法界有情。共诸有情。同将此福。尽皆回施。无上菩提。一切智智。勿招余果。愿速成佛。

　　尊胜咒

　　唵𠽾[口*(隆-一)](二合)莎诃唵捺谟癹葛斡谛萨哩斡(二合)得啰卢迦卜啰(二合)谛月涉瑟吒(二合)耶勃塔耶爹捺麻答的牙(二合)塔唵𠽾[口*(隆-一)](二合)𠽾[口*(隆-一)](二合)𠽾[口*(隆-一)](二合)杓讹(二合)塔耶杓讹(二合)塔耶月杓讹(二合)塔耶月杓讹(二合)塔耶哑萨麻萨蛮达哑斡癹萨思葩(二合)啰拿葛谛葛葛拿莎癹斡月述提哑撇膻𠽷都𦎌萨哩斡(二合)答塔葛达苏葛答瓦啰斡拶拿哑密哩(二合)达哑撇释该而(二合)马曷木得啰(二合)曼特啰(二合)叭𣐮哑曷啰哑曷啰马麻蔼由而(二合)伞塔啰尼杓讹(二合)塔耶杓讹(二合)塔耶月杓讹(二合)塔耶月杓讹(二合)塔耶葛葛拿娑癹斡月述提乌失尼沙身拶耶巴哩述铁萨曷思啰(二合)啰思弥(二合)伞租爹敌萨哩斡(二合)答塔葛达哑斡噜结尼煞吒(二合)巴啰密达巴哩卜啰尼萨哩斡(二合)答塔葛达麻谛答摄蒲密卜啰(二合)牒瑟吒(二合)谛萨哩斡(二合)答塔葛达赫哩(二合)达耶哑牒瑟吒(二合)拿哑牒瑟吒(二合)谛木得哩(二合)木得哩(二合)马曷木得哩(二合)斡资啰(二合)葛耶三曷达拿叭哩述铁萨哩斡(二合)葛哩麻(二合)哑斡啰拿月述铁卜啰牒聂斡而达(二合)耶马麻蔼由而(二合)月述提(二合)萨哩斡(二合)答塔葛达(二合)萨麻耶哑牒瑟吒(二合)拿哑牒瑟吒(二合)谛唵摩尼摩尼马曷摩尼月摩尼月摩尼摩曷月摩尼麻谛麻谛马曷麻谛麻麻谛莎麻谛答塔葛达蒲达戈遣巴哩述提月思蒲吒卜铁述铁希希拶耶拶耶月拶耶月拶耶思麻(二合)啰思麻(二合)啰思葩(二合)啰思葩(二合)啰思葩(二合)啰耶思葩(二合)啰耶萨哩斡(二合)勃塔哑牒吒(二合)拿哑牒瑟吒(二合)谛述铁述铁卜铁卜铁斡资哩(二合)斡资哩(二合)马曷斡资哩(二合)莎斡资哩(二合)斡资啰(二合)葛而(二合)毗拶耶葛而(二合)毗月拶耶葛而(二合)毗斡资啰(二合)左辣葛而(二合)毗斡资啰(二合)忒葩微斡资啰(二合)三葩微斡资啰(二合)斡资哩尼斡资㘕(二合)癹斡都麻麻摄哩㘕萨哩斡(二合)萨埵喃拶葛耶巴哩述提癹斡都萨埵弥萨哩斡(二合)葛谛巴哩述提释哲(二合)萨哩斡(二合)答塔葛达释哲(二合)𦎌萨麻刷萨颜都卜铁卜铁悉铁悉铁勃塔耶勃塔耶月勃塔耶月勃塔耶谟拶耶谟拶耶月谟拶耶月谟拶耶杓讹(二合)塔耶杓讹(二合)塔耶月杓讹(二合)塔耶月杓讹(二合)塔耶萨蛮答谟拶耶谟拶耶萨蛮答啰思弥(二合)巴哩述提萨哩斡(二合)答塔葛达赫哩(二合)达耶哑牒瑟吒(二合)拿哑牒瑟吒(二合)谛木得哩(二合)木得哩(二合)马曷木得哩(二合)马曷木得哩(二合)曼特啰(二合)叭谛莎诃

　　(佛顶尊胜陀罗尼经云。此咒能破一切地狱。琰魔王界。旁生之苦。回趋善道。此咒不可思议。有大神力等)。

　　(举往生咒三遍。此圆满加持复有二种。一神咒圆满。二善根圆满。神咒圆满者。谓侍者当取花米俵与大众俵已师资同声诵尊胜咒。想彼成光明种。加持花米已。侍者以小楪取花米出外抛撒师想鬼神等。触此光明者。皆得往生极乐国土。上品上生也。侍者倾施食净水。师资等同念六字大明真言。一百八遍毕上师振铃。众和法乐。诵六趣偈)。

　　六字大明真言

　　唵嘛呢叭𡄣吽(一百八遍)

　　(佛说大乘庄严宝王经云。此六字大明是观自在菩萨微妙本心。若人诵持此咒。于诵持时。有九十九殑伽河沙数如来集会复有如微尘数菩萨集会。乃至复有地中。药叉。虚空神等而来卫护。七代种族。皆得解脱。云云)。

　　六趣偈

　　承斯善利。地狱受苦有情者。刀山剑树变化皆成如意树。火团铁丸变成莲花。而为宝吉祥。地狱解脱而能成正觉。

　　承斯善利饿鬼受苦有情者。口中烟𦦨烧身。速愿得清凉。观音手内甘露自然常饱满吉祥。饿鬼解脱而能成正觉。

　　承斯善利畜生受苦有情者。杀害烧煮楚毒等苦皆远离。远离乘骑愚痴。速得大智慧吉祥。畜生解脱而能成正觉。

　　承斯善利人间受苦有情者。生时犹如摩耶。右胁而降诞。愿具六根。永离八难。修福慧吉祥。人间解脱而能成正觉。

　　承斯善利修罗受苦有情者。我慢颠狂。拙朴速疾。令柔软恶心嫉妒瞋恚斗争自调伏吉祥。修罗解脱而能成正觉。

　　承斯善利天中受乐有情者。欲乐䇿勤速发广大菩提心。天中受尽忧苦。自然生欢悦吉祥。天中解脱而能成正觉。

　　承斯善利十方独觉声闻者。弃舍小乘四谛十二因缘行。进趋大乘四摄六度。修万行吉祥。二乘解脱而能成正觉。

　　承斯善利初地菩萨勇识者。百福庄严。一切行愿皆圆满。顿超十地。证入一生补处位吉祥大乘。速证究竟成正觉。

　　发愿回向偈

　现世之中未证菩提间　　愿无内外障难恶缘等
　恒常遇逢最妙善知识　　所修善事行愿速成就

　　最上三宝

　临命终时识性无迷惑　　愿生西方净土如来前
　依于慧日发光闻思修　　断惑证真愍念于有情

　　最上三宝

　能回施人回施回施善　　所获一切一切诸功德
　犹如幻化幻化似梦境　　三轮体空体空悉清净

　　最上三宝

　　吉祥偈

　愿昼吉祥吉祥夜吉祥　　昼夜六时六时恒吉祥
　一切时中时中吉祥者　　愿诸上师上师哀摄授
　愿昼吉祥吉祥夜吉祥　　昼夜六时六时恒吉祥
　一切时中时中吉祥者　　愿诸三宝三宝哀摄授
　愿昼吉祥吉祥夜吉祥　　昼夜六时六时恒吉祥
　一切时中时中吉祥者　　愿诸护法护法常拥护

　　南无西方无量寿如来。诸大菩萨。海会圣众。惟愿法界存亡。等罪消除。同生净土。回向无上佛菩提。

　见闻如幻翳　　三界若空华　　闻复翳根除
　尘消觉圆净

　　伏以真源湛寂。乃罪性之本空。苦海洪深。逐妄波而不息。由众生之业感。致长劫以沉沦。受报地狱之中。永罹苦楚。转生饿鬼之内。长忍饥虚。既无解脱之期。宁有超升之路。匪仗如来之慈愿。曷解恶趣之倒悬。咒诵真诠。施甘露之法食。灯燃宝炬。烛冥界之幽途。普使迷流。俱超极乐。今日道场。以此普施功德。回向铁围山内。面燃大士。统领三十六部。无量无边。恒河沙数。诸饿鬼众。伏愿。自从旷劫。迨至今生。释业障以消镕。雪罪𠎝而清净。镬汤涌沸。变成八德之莲池。炉𦦨交辉。化作七珍之香盖。剑树皆为玉树。刀山尽作宝山。遍界铁床。现菩提之法座。满釜洞汁。化甘露之醍醐。往昔债主以相逢。俱蒙解脱。积劫冤家而共会。各遂逍遥。狱主兴慈。冥官持善。多生父母。从兹入圣超凡。累世亲姻。自此承恩获福。天上五衰不现。人间四相皆空。修罗舍尽嗔心。地狱息诸苦恼。河沙饿鬼。化热恼而作清凉。十类含生舍迷途而登觉岸。普愿此国土。他国土无量诸国土。一切有情。共证真常。此世界。他世界。无量诸世界。无尽含识。齐成佛道。四恩总报。三有均资。法界众生。同圆种智。

　　(阿阇黎称大众同和)。

　诸佛正法菩萨僧　　直至菩提我归依
　我以所修诸善根　　为利有情愿成佛
　世出世间　　随愿所成　　随愿所成
　愿以此功德　　普及于一切　　我等与众生
　皆共成佛道

　　次结圆满奉送印

　　(二羽金刚拳。进力两相钩。随诵而掣开。金刚解脱真言曰)。

　　唵斡资啰(二合)穆

　　<PIC>X59034801.gif</PIC>

　　(师印咒可知。想诸佛菩萨。及六道四生。悉皆不现。二善根圆满者。谓举施食功德殊胜行偈。众同音和。问。既是奉送已。诸佛菩萨不现。谁为证明。答。此显来实无来。去实无去也。三宝常住世间。且如法华经云。多宝佛塔。还可如故。而妙音菩萨来。多宝佛与塔。未常不在也。若夫请之则实来。送之则实去。何异鬼乎。学者思之。复念金刚萨埵百字咒。三遍补阙)。

　　金刚萨埵百字咒

　　唵斡资啰(二合)萨埵苏萨麻耶麻纳巴辣耶斡资啰(二合)萨埵谛奴钵谛瑟劄(二合)得哩(二合)锄弥癹咓苏度束弥癹咓阿奴啰屹都(二合)弥癹咓苏布苏弥癹咓萨哩斡(二合)戍提弥不啰(二合)耶茶萨哩斡(二合)葛哩麻(二合)苏拶弥稷达释哩(二合)扬骨噜吽诃诃诃诃斛癹葛湾萨哩斡(二合)答塔葛达斡资啰(二合)麻弥扪拶斡资啰(二合)癹咓麻诃萨麻耶萨埵阿(引)

　　(此咒补阙。行者手作印不次第。心观想不专注。如是等过。悉皆清净。复念阿āḥ 字二十一遍。则前来能想所想一一作行皆不可得。若不如是。则堕于有为矣所谓焰口。岂易语哉金刚萨埵五秘密云。金刚萨埵者。是普贤菩萨。即一切如来长子。是一切如来菩提心。又萨埵有愚萨埵。智萨埵。金刚萨埵。今简其二种。故云金刚萨埵。密咒圆因集云。此咒求愿补阙。功德无量。散在诸经。又名句中。随宗回转。诵者知之。复念阿字二十一遍。甘露军茶利云。于圆明心上。初观唵oṃ 字。次观阿āḥ 字。乃至第七观吒ṭa 字。明一切不可得也。云云)。

　　薜荔多文(阇黎自白)

　五姓孤魂薜荔多　　莫教平地起风波
　慈航泛涨须到岸　　洗脚上船会也么
　已发觉　　未发觉　　莫论酆都并泰岳
　罪无轻重尽蠲除　　何须一一重惩悫
　已结证　　未结证　　打破阎君台畔镜
　慈风扫荡障云消　　万里青天孤迥迥

　　诸佛子等会也么。休休休。更莫造罪结冤仇。钓竿还在阎君手。切莫从前再犯钩。即今施食圆满。功德周隆。汝等孤魂佛子。向甚么处安身立命。咦。

　睹莲池不离当处　　指净土只在目前
　不劳弹指证菩提　　顷刻便参观自在

　　回向偈

　施食功德殊胜行　　无边胜福皆回向
　普愿沉溺诸众生　　速往无量光佛刹
　会上因缘三世佛　　文殊普贤观自在
　诸尊菩萨摩诃萨　　摩诃般若波罗蜜

　　归依
三宝。上来设放瑜伽𦦨口平等甘露法食。功德圆满。无限良因。普沾沙界。和南圣众。

　　瑜伽𦦨口注集纂要卷下(终)

　　嘉兴楞严寺般若堂经赀刻此瑜伽注集纂要二卷。计字□万□千□百□十□□。该银□拾□两□钱□□。

　　康熙十四年七月比丘　寂暹　识

　　No. 1084-B

　　附增津济疏

　　一泗天下　南赡部洲

　　大清国浙江等处承宣布政使司某府某县僧纲司某寺幻住。秉
释迦如来遗教主修焰口法事。比丘某今据某府某县某乡贯。居住奉
佛。普利荐扷。赈济孤魂。信　某是夜沐手焚香。一心拜于
本师和尚释迦文佛接引导师弥陀慈父瑜伽会上宝胜如来幽冥教主地藏菩萨广度群迷观音大士兴权启教难陀尊者一阴真宰郡邑城隍土谷灵聪当方司令。惟愿同垂慧鉴俯察。葵里情旨。伏为　切念。冥途杳隔。泉界难通。不凭修荐之功。曷遂超升之理。由是发心。取今　年　月　日延命僧伽　启建
某道场一会。是夜敦请金刚上师。登坛设放
瑜伽焰口平等甘露法食。超法界之孤魂。济河沙之含识。伏以九幽十类。未脱生死之轮。八难三涂。宁免饥虚之苦。今则无遮会启
观音。现焦面之形。大施门开。尊者设摩伽之斛。请
七如来而作证。慈化流芳。结三昧印以加持。悲增护念。化粒米为大地。超沉冥于万灵德泽四生。恩沾九有。所集功德专伸修荐。某仗此良因。早登觉岸。所冀五衰不现。天宫脱牛领之因。四相皆空。人世乐尧风之化。修罗罢战。从兹舍尽嗔心。地狱停酸。自此高跻净域。受甘露味。多生饥火以全消。证金刚智。累劫愚痴而顿释。伏愿胎卵湿化各各悟本性之
弥陀。鳞甲羽毛彼彼达惟心之净土。获无生忍。入不退地者。

　　恭　于

　　三宝证明。赈济孤魂。文疏

　　岁　在

　　康　熙　　年　月　　日　具

　　附六道疏式五衰不现天仙道众&nbsp;&nbsp;四相皆空人伦道众&nbsp;乙卯孟秋&nbsp;舍尽嗔心修罗道众&nbsp;僧自恣日&nbsp;息诸苦恼地狱道众&nbsp;净业比丘&nbsp;常获饱满饿鬼道众&nbsp;寂暹谨识&nbsp;速得智慧畜生道众&nbsp;&nbsp;

　　No. 1084-C 跋

　　余髫年时。侧聆先师。祖垂训曰。既得出俗为僧。当发大弘誓愿。凡利生接物之阴功。惟𦦨口一事为最大因。二六铭心。随取
瑜伽密部。澄神而习绎之。不辍昼夜者。今将二十年矣。盖阅诸家登坛演习。繁简不同。为有七家𦦨口八家忏之讹传。致令好新奇杜撰之端。因兹始矣。所以参差百等。诸方不能一揆也。故今繁简得中悉遵
天机大师行窾。并纂
内法师所集本部注文。合成一帙。名注集纂要。呈鉴诸方高贤达士。若以为可。愿广流通大地。若以为不可。乞垂慈诲片言。博笑大方。合十云耳。

　　旹
丙辰秋日法云后学寂暹䟦并书
