卍新纂续藏经第 59 册 No. 1080 瑜伽集要施食仪轨


　　No. 1080-A

　　<PIC>X59025101.gif</PIC>

　　瑜伽法门。皆从梵书字种起观。出生一切广大神变。普利有情。此本首列二十字。行者切须观想纯熟。方可登坛作法。其字结构。均有天然轨则。不容毫发差殊。查宝华原本。与竺干体格。已未全合。后人翻刻。失之逾远。今照龙藏。悉心考订。其前三行。计十五字。均已改定。最后一行五字。尚有阙疑处。附赘数语。伏愿高明之士。深探法海者。再为订正。是所深幸　va 音斡。若加ṃ 则音䤹　ya 音耶。又音颜。颜与岩音相似。若加ṃ 亦音颜　la 音攞。亦音辣。原本作kha 音蓝。查明藏la 字多书作la 。其音蓝者。未知何据　ra 音啰。若加ṃ 则音览　ha 音贺。又音哈。若加ṃ 则音唅　又施食仪观中。有trāṃ 音得囕(二合)。即是trā 上加ṃ 。学者应知。

　　曼拏罗

　　<PIC>X59025201.gif</PIC>

　　右手结契指度　左手结契指度

　　<PIC>X59025301.gif</PIC>

　　此二手。专示十度。作自手观。次第易明。集中手印。皆作他人对面观。左在右而右在左。学者应知。

　　No. 1080-B 瑜伽集要施食仪轨序

　　瑜伽施食法。藏有多本。其最初唯佛示阿难陀罗尼一章而已。而教令诵之二十一遍。即今变食真言是也。嗣是则渐增。增而至坊间所称瑜伽集要。而详矣尽矣。不可以复增矣。乃时师更附益以外集。繁衍丛沓。浸失古意。举其甚。如梵五供养。夫布思必度必等。已皆梵语。何得梵而又梵。如三十五印。夫印必有所受。五十三佛。一佛一印。未委出自何经。遂使强半光阴。闲杂哦咏。而切要处。反速过如流泉。岂不徒劳而无功哉。况板以岁久模糊。先佛字种。漫不可别识。而舍刻就抄者。又于昔贤笺注。删削殆尽。且字种灭。则观何从生。注去。则观虽存而莫知所以用。近有起而正之者。但后先犹或失次。雅俗尚未全𨤲。识者病焉。兹心弦居士包君。发广大心。聚诸劂生。将遍刻经律论藏。以补前人所不及。因举此属予。予依集要。而重加参定。以成善本。庶登坛者。知三业相应之谓瑜伽。手之所结。必端必严。毋拈弄舞扬而类戏掉。口之所诵。必真必正。毋扭捏弹咤而淆密语。意之所作。必精必专。毋散心乱想而亏正观。夫然后身与口协。口与意符。意与身会。而以此度生。亦以此自度。功德不可思议。瑜伽行人。愿相与谛审而力行之。

　　时
万历三十四年岁次丙午仲夏望日云栖袾宏谨识

　　No. 1080

　　修设瑜伽集要施食坛仪

　　明古杭云栖寺沙门　袾宏　重订

　　此一瓣香。不从天降。岂属地生。两仪未判之先。根源充塞三界。一气才分之后。枝叶遍满十方。超日月之光华。夺山川之秀丽。即戒即定即慧。非木非火非烟。收来在一微尘。散去普熏法界。爇向炉中。专伸供养。常住三宝。刹海万灵。历代祖师。一切圣众。河沙品类。幽显圣凡。悉仗真香。普同供养。

　　(以上一百十二字照补注增入)。

　佛面犹如净满月　　亦如千日放光明
　圆光普照于十方　　喜舍慈悲皆具足

　　南无尽虚空遍法界过现未来佛法僧三宝。

　　(表白举)。

　　南无大悲观世音菩萨(众和毕行人祝水文)。

　　夫此水者。八功德水自天真。先洗众生业垢尘。遍入毗卢华藏界。个中何处不超沦。水不洗水。妙极法身。尘不染尘。返作自己。蠲除器界。荡涤坛场。洒枯木而作阳春。洁秽邦而成净土。所谓道内外中间无浊秽。圣凡幽显总清凉。

　　(大众同声诵大悲神咒。表白举)。

　　甘露王菩萨摩诃萨。

　　净法界真言

　　(诵真言时。调伏身心。想顶脐两处。具唵囕二字。令清净故。以表福智圆满)。

　　唵囕。唵蓝。莎诃　oṃ 唵raṃ 㘕

　　点净真言

　　(诵真言时。用右手无名指。揾取香水。弹洒虚空。并涂掌。想坛肠内外。悉令清净)。

　　唵。哑穆葛拶啰。弥麻迎。苏噜苏噜莎诃

　　加持花米真言

　　(诵真言时。手拈花米三次。想成光明种。出生金银璧玉珍宝之云)。

　　唵。斡资啰。𠽾𡄣哑吽

　　加持铃杵真言

　　(诵真言时。手拈花米。洒在铃杵上。想成智慧种)。

　　唵。斡资啰。萨答哑吽

　　唵。斡资啰。看吒哑吽

　　唵哑吽

　　十二因缘咒

　　(持杵振铃语)。

　　唵。耶答儿麻(二合)兮都。不啰巴斡兮。敦的山。答塔葛答歇斡怛的山。拶约尼噜怛耶𠳐叭谛。麻曷释啰(二合)麻纳耶。莎诃

　　(置铃于案。右手取花米。诵云)。

　　我及法界一切有情。从今为始。乃至未证菩提之间。誓愿归依金刚上师三宝。

　　上师三宝真言

　　捺谟孤噜(二合)毗耶(二合)

　　捺谟勃塔耶

　　捺谟达而麻耶

　　捺谟桑渴耶

　　唵哩哩哈哈吽吽癹怛

　　唵失哩麻哈歌罗哈哈吽吽癹怛莎诃

　　唵哑吽(将手持的花米。散洒虚空。想所落花米。悉成华香供养等云。抚尺一下。诵云)

　罗列香花建宝坛　　重重佛境一毫端
　心融妙理虚空小　　道契真如法界宽
　相好慈悲秋月满　　化身腾运暮云繁
　香烟堆里瞻应现　　万象森罗海印含释迦如来　证明功德(众同和)观世音菩萨　密垂加护(众同和)阿难陀尊者　兴权启教(众同和)

　　(振铃念自性偈)

　方便自性不坏体　　金刚不坏大勇识
　最胜无比超出相　　今此所作皆成就
　胜慧自性甚深性　　演说最上法轮音
　以无生现方便身　　今此所作愿得成

　　(净地偈)

　一切方隅所有地　　瓦砾砂碛等皆无
　璃琉宝地平如掌　　柔软微妙愿安住
　犹如极乐国庄严　　妙宝为地众华敷
　园林池沼无缺少　　以大法音愿具足
　从出世间复能现　　种种七宝之所成
　无量光明遍照处　　诸佛菩萨愿安住

　　音乐咒

　　唵。斡资啰。看支夷(二合)。啰纳啰纳。不啰(二合)啰纳。不啰(二合)啰纳。三不啰(二合)啰纳。三不啰(二合)啰纳。萨哩斡(二合)。孛塔赤的啰(二合)。不啰拶哩答。麻曷不啰(二合)。尼牙(二合)巴啰。蔑答那达速巴微。萨哩斡(二合)。塔哩麻(二合)。纥哩(二合)达耶。伞多沙纳。葛哩。吽吽。癹吒莎诃

　　(置铃于案。用右手无名指取香水。弹洒曼拏啰上)。

　　唵。斡资啰(二合)。麻明哑吽(弹三遍)

　　(次右手无名指取香水。于曼拏啰上右旋作一圆相。表福智圆满故)。

　　唵。斡资啰(二合)。乌怛葛哑吽

　　(就念真言一遍。作圆相一匝。次加持花米成光明种。如用之时。悉成如意珍宝供具)。

　　唵。斡资啰(二合)。普弥哑吽

　　(念真言时。以右手拈花米。三次毕。次手拈花米。放曼拏啰上。右旋洒散。如空注雨)。

　　轮围山铁围山

　　唵。斡资啰(二合)。哩契哑吽

　　金刚地。胜金刚地基。吽字而作拥护。

　　(次排列花米位。从中央起)。

　　战唅弥啰微捺麻(大须弥山)

　　唵唅斯克彻(二合)麻弥啰微捺麻(小须弥山)

　　唵岩晡儿斡(二合)微的葛耶捺麻(东胜神洲)

　　唵岩的葛耶捺麻(小胜神洲)

　　唵岩微的葛耶捺麻(胜胜身洲)

　　唵[卄/覽]咱晡的癹耶捺麻(南赡部洲)

　　唵[卄/覽]沙茶耶捺麻(谄胜洲)

　　唵[卄/覽]乌答啰曼的哩(二合)尼耶捺麻(最胜洲)

　　唵蓝哑咓啰孤答(二合)尼耶捺麻(西牛货洲)

　　唵蓝拶(二合)麻啰耶捺麻(小拂洲)

　　唵蓝斡啰拶(二合)麻啰耶捺麻(妙拂洲)

　　唵錽乌答啰孤啰尼捺麻(北俱卢洲)

　　唵錽孤啰微捺麻(小行洲)

　　唵錽葛啰斡(二合)耶捺麻(胜道行洲)

　　唵岩葛拶啰的捺(二合)耶捺麻(象宝)

　　唵囕𠽾噜沙哳啰的捺(二合)耶捺麻(主藏宝)

　　唵囕斡节啰的捺(二合)耶捺麻(马宝)

　　唵錽斯的哩(二合)啰的捺(二合)耶捺麻(女宝)

　　唵岩葛吒葛(二合)啰的捺(二合)耶捺麻(将军宝)

　　唵囕吒吃啰(二合)啰的捺(二合)耶捺麻(轮宝)

　　唵㘕麻尼啰的捺(二合)耶捺麻(如意宝)

　　唵錽麻曷聂塔捺耶捺麻(宝藏瓶)

　　唵哑斯哩(二合)牙耶捺麻(日宫)

　　唵㘕昝的啰耶捺麻(月宫)

　　唵哑吽捺麻(众宝伞)

　　唵萨哩斡(二合)啰的尼(二合)毗药(二合)捺麻(尊胜幢)

　　唵。室哩(二合)麻忒(二合)。斡资啰。孤噜拶啰。捺葛麻辣耶。三貌克答。捺哑斡癹。萨拏葛啰(二合)耶。吽。捺麻

　　(念真言时。将花花临曼拏啰上。及散洒虚空。想所落宝米。悉成种种宫殿园林池沼。伞盖幡幢。衣服璎珞。如意珠宝。庄严等具。如空注雨。相续不断。供养上师三宝。中围手取花米散洒虚空。念云)。

　　人天所有种种供物。

　　唵。萨哩斡(二合)。答塔葛达啰的捺。麻曷曼答啰(二合)。布拶弥渴萨谟的啰(二合)。斯癹啰纳。三麻耶哑吽

　　(结印念咒)。

　　唵。萨哩斡(二合)。答塔葛达。萨叭哩咓啰(哑哩干巴丹)。巴啰(二合)谛拶耶。莎诃

　　(运转结莲花手印。念五供养)。

　　唵。萨哩斡(二合)。答塔曷达。萨叭哩咓啰

　　唵。斡资啰。不思必哑吽(花淡红色)

　　唵。斡资啰。度必哑吽(香黄色)

　　唵。斡资啰。哑噜吉哑吽(烛红赤色)

　　唵。斡资啰。干的哑吽(涂白色)

　　唵。斡资啰。你微的哑吽(果红黄色)

　　唵。斡资啰(二合)。舍不答布拶弥葛萨谟的啰(二合)斯癹啰纳三麻耶哑吽(乐青绿色)

　　音乐咒

　　唵。斡资啰(二合)。看支夷。啰纳(二合)啰纳(二合)。不啰(二合)啰纳。不啰(二合)啰纳。三不啰(二合)啰纳。三不啰(二合)啰纳。萨哩斡。(二合)孛塔赤的啰(二合)。不啰拶哩答。麻曷不啰(二合)。尼牙(二合)巴啰。蔑答那达速巴微。萨哩斡(二合)。塔哩麻(二合)。纥哩(二合)达耶。伞多沙纳。葛哩。吽吽。和和。哑龛莎诃

　　(念咒将毕。手持铃柞。于㬅丹上紧摇一遍。置铃于案。次摄受宝错。左手持宝错。右手结三尖印。遣魔使空。于空性中自心月轮上。想黄色trāṃ 得浪(二合)字放光。利益一切有情。光回得浪字。一念变成黄色宝生佛。手结施印为一不二境。一念变成宝错。用时错之)。

　　宝错真言

　　(念真言时。想宝错内。出生无尽诸天如意真宝而奉献之)。

　　唵。斯嘛啰(二合)。斯嘛啰(二合)。密嘛曩。斯葛啰。摩诃拶葛啰吽

　　散花米真言

　　唵。萨不答(二)(引)啰的捺吽

　　遣魔真言

　　<PIC>X59025601.gif</PIC>

　　(以二手作金刚拳。手背相靠。二小指相钩。二头指直竖。结印当胸。想手印出火光。遣境界魔)。

　　唵。斡资啰(二合)。哑弥哩达。昆吒唎。曷纳曷纳。吽吽。癹吒

　　<PIC>X59025602.gif</PIC>

　　(以手外相义。二头指直竖。结印当胸。手动似扇。印出火光。而遣诸魔)。

　　唵。斡资啰(二合)。牙恰吽

　　<PIC>X59025603.gif</PIC>

　　(以二手内相义。十指仰上。结印胸前。想印中放出金刚焰。令魔远离)。

　　唵。斡资啰(二合)。佐辣哑捺辣。曷捺答曷。巴拶么塔。班拶罗纳。吽。癹吒

　　真空印咒

　　<PIC>X59025604.gif</PIC>

　　(二手内相义。进禅力智直竖。念真言)。

　　唵。莎𠷑斡。顺牙(二合)。萨哩斡(二合)。答哩麻。(二合)莎𠷑斡。顺牙(二合)达

　　于空性中。想bhrūṃ 𠽾[口*(隆-一)](二合)𠽾[口*(隆-一)](二合)𠽾[口*(隆-一)](二合)哑哑哑吽吽吽而成十方世界。所有天妙曼怛。哑哩干。濯足花香灯涂良乐。清彻无碍。犹如普贤化现种种云集供养。遍满虚空。充塞法界。尽轮回际。无有间断。

　　唵。萨哩斡(二合)。答塔曷达萨叭哩咓啰(哑哩干巴丹)。巴啰(二合)谛拶耶莎诃

　　(运转结莲花手印。念五供养)。

　　唵萨哩斡(二合)答塔葛达萨叭哩咓啰

　　唵斡资啰不思必哑吽

　　唵斡资啰度必哑吽

　　唵斡资啰哑噜吉哑吽

　　唵斡资啰干底哑吽

　　唵斡资啰你微的哑吽

　　唵斡资啰(二合)舍不答布拶弥葛萨谟的啰斯癹啰纳三麻耶哑吽

　　音乐咒

　　唵。斡资啰(二合)。看支夷。啰纳(二合)啰纳(二合)。不啰(二合)啰纳。不啰(二合)啰纳。三不啰(二合)啰纳。三不啰(二合)啰纳。萨哩斡(二合)孛塔赤的啰(二合)。不啰拶哩答。麻曷不啰(二合)。尼牙(二合)巴啰。蔑答那达速巴微。萨哩斡(二合)。塔哩麻(二合)。纥哩(二合)达耶。伞多沙纳。葛哩。吽吽。和和。哑龛莎诃

　　十二因缘咒

　　唵。耶答儿麻(二合)兮都。不啰(二合)巴斡兮。敦的山。答塔葛答歇斡怛的山。拶约尼噜怛耶𠳐叭谛。麻曷释啰(二合)麻纳耶。莎诃

　　唵哑吽(念三遍。就撒花米毕。持铃念)

　　曼拏啰偈

　谛想清净广大曼答辣　　四洲充满无量珠珍宝
　一一皆如妙高摩尼聚　　奉献上师三宝愿安住

　　曼拏啰真言

　　唵。萨哩斡(二合)。答塔葛答啰的捺(二合)。麻曷曼答辣。布拶弥渴萨谟的啰(二合)。斯癹啰纳。三麻耶哑吽

　宝山宝海妙宝座　　天衣璎珞如意树
　宝池妙花香灯涂　　周遍法界满虚空
　宝珠自性广大海　　七宝之中最殊胜
　献如云聚妙宝供　　我今虔诚而奉献
　中央八峰须弥卢　　四大部洲诸形相
　以日月等而围绕　　黄金白银与宝玉
　麻萨葛斡及琉璃　　赤珠乃至石心等
　奉献上师三宝前　　唯愿慈悲哀纳受

　　唵。萨哩斡(二合)。答塔葛达啰的捺(二合)。麻曷曼答辣。布拶弥渴萨谟的啰(二合)。斯癹啰纳。三麻耶哑吽

　我今依教建立曼拏啰　　量等虚空金刚为宝地
　字字密言惟心之所成　　须弥日月七宝四天下
　衣服伞盖伎乐幢幡云　　宝座珍羞楼阁并宫殿
　池沼园林名花普遍布　　奉献上师三宝护神等
　惟愿慈悲纳受生欢悦　　屏除魔碍集福施安宁
　今宵施主所求皆如意　　尽未来际吉祥无间断

　　唵。萨哩斜(二合)。答塔葛达啰的捺(二合)。麻曷曼答辣。布拶弥渴萨谟的啰(二合)。斯癹啰纳。三麻耶哑吽

　　(置铃于案。以右手持花米。念云)。

　　惟愿上师三宝中围佛会。慈悲摄受。今辰施主。福慧庄严。世出世间。吉祥如意。普及法界一切有情。速成无上佛果菩提。

　　捺谟孤噜(二合)毗牙(二合)

　　捺谟勃塔耶

　　捺谟达而麻耶

　　捺谟桑渴耶

　　唵哑吽(三遍毕。撒花米。抚尺一下。念云)

　　三归依赞

　佛法僧宝　　体遍十方　　恭敬请祈
　必蒙感应

　　将当阐扬施食之初。先须归敬三宝。要祈法事周隆。庶使胜因成就。大众慈悲。随声应和。

　　志心信礼佛陀耶。两足尊。三觉圆。万德具。天人调御师(唵哑吽)。凡圣大慈父。从真界。腾应质。悲化普。竖穷三际时。横遍十方处。震法雷。鸣法鼓。广演权实教(唵哑吽)。大开方便路。若归依。能消灭地狱苦。

　　志心信礼达摩耶。离欲尊。宝藏收。玉函贮。结集于西域(唵哑吽)。翻译传东土。祖师弘。贤哲判。成章疏。三乘分顿渐。五教定宗趣。鬼神钦。龙天护。导迷标月指(唵哑吽)。除热真甘露。若归依。能消灭饿鬼苦。

　　志心信礼僧伽耶。众中尊。五德师。六和侣。利生为事业(唵哑吽)。弘法是家务。避嚣尘。常宴坐。寂静处。遮身服毳衣。充腹采薪薇。钵降龙。锡解虎。法灯常遍照(唵哑吽)。祖印相传付。若归依。能消灭。旁生苦。

　　(宣意毕举云)。

　　香云盖菩萨摩诃萨。

　　众等发广大心。

　　归依金刚上师　归依佛　归依法　归依僧

　　我今发心。不为自求人天福报。声闻缘觉。乃至权乘诸位菩萨。唯依最上乘。发菩提心。愿与法界众生。一时同得阿耨多罗三藐三菩提。

　先结大轮明王印　　加持坛场悉清净
　我今依教诵密言　　令我所作皆成就

　　默念大轮明王咒七遍。

　　(其印咒者。甘露军茶利菩萨念诵仪云。二手内相义。直竖二头指。并以二中指缠二头指初节。前各头相拄。二大指并伸直。结印当心。诵咒曰)。

　　捺麻斯得哩(三合)野。脱夷(二合)葛喃。萨哩斡(二合)。怛塔葛达喃。唵。微啰积。微啰积。麻曷拶葛啰(二合)。斡资哩(二合)。斡资哩(二合)。萨怛萨怛。萨啰谛。萨啰谛。得啰(二合)夷。得啰(二合)夷。微驮麻尼。三攀拶纳祢。得啰(二合)麻祢的。席塔讫哩(二合)。得兰(二合)颜席提。脱夷(二合)莎诃

　　<PIC>X59025801.gif</PIC>

　　(师咒印可知。应想面前空处离身七肘。高八肘。现一金色bhrūṃ 𠽾[口*(隆-一)]字。字种变成胜妙宫殿。以大千国土合为一国土。以此国土融成一宫殿。一一庄严。皆准华严经说胜妙乐事。问。此大千国土合而为一。云何合耶。答。一切国土体自空寂。谁立疆界若离众生见。则国土自一。问。此土众生。置于何处。答。是中众生。即诸佛心中之众生。同佛受用。复何用置。问。何全依心想便成宫殿。答。彼大千国土等。咸是妙明真心所现。若离真心。毕竟无有。今依幻化力故。复以大千国土而为宫殿。是为万法由我者也)。

　稽首十方调御师　　演扬清净微妙法
　三乘四果解脱僧　　愿赐慈悲临法会

　　奉请三宝

　　(表白举香花请。众和毕。首者执炉请云)。

　　南无一心奉请。尽十方。遍法界。微尘刹土中。诸佛法僧。金刚密迹。卫法神王。天龙八部。婆罗门仙。一切圣众。惟愿不违本誓。怜愍有情。此夜今时。光临法会(众和香花请毕。首者白云)。

　谨依瑜伽教　　建置曼拏啰　　惟愿三宝尊
　慈悲哀纳受

　　印现坛仪

　　(千手眼修行仪云。二手各作金刚拳。施进慧力相钩。胸前微动。念真言曰)。

　　唵。斡资啰(二合)拶裓啰(二合)吽。拶。吽。𠳐。斛

　　<PIC>X59025802.gif</PIC>

　　(师印咒可知。应想心间字种放光。至色究竟天上。召请智观世音来入道场。此智观世音即放无量光。召请一切三宝及显密。护神来至道场。重重无尽。问。于此教门。但说果主因伴。今何得因为主果为伴耶。答。此有二义。一行者以观音为所缘熟境。故先契此境。后契诸佛之境。然观音放光召请诸佛。亦犹行者召请观音者也。今藉观音请佛。非为主也。二此菩萨即是过去威德自在光明王如来。退位度生。即果位也。若或为主。亦无过也)。

　　众念三十五佛

　毗卢遮那佛　　愿力周沙界　　一切国土中
　恒转无上轮

　　大众默念心经一遍

　　启告十方一切诸佛。般若菩萨。金刚天等。及诸业道。无量圣贤。我今(某甲)以大慈悲。乘佛神力。召请十方尽虚空界。三途地狱。诸恶趣中。旷劫饥虚一切饿鬼阎罗诸司。天曹地府。业道冥官。婆罗门仙。久远先亡。旷野冥灵。虚空诸天。及诸眷属。异类鬼神。唯愿诸佛。般若菩萨。金刚天等。无量圣贤。及诸业道。愿赐威光。悲增护念。普愿十方尽虚空界。天曹地府。业道冥官。无量饿鬼。多生父母。先亡久远。婆罗门仙。一切冤结。负于财命。种种类族。异类鬼神。各及眷属。乘如来力。于此时中。决定降临。得受如来上妙法味清净甘露。饮食充足。滋润身田。福德智慧。发菩提心。永离邪行。归敬三宝。行大慈心。利益有情。求无上道。不受轮回诸恶苦果。常生善家。离诸怖畏。身常清净。证无上道(三白)。

　　伸五供养

　十方一切刹　　诸佛菩萨众　　无量诸圣贤
　及诸业道官　　唯愿大慈悲　　降临于法会
　摄受花香灯涂果乐　　微分少供养

　　吽字涌出(哑　花香灯　哑　涂果乐)　天母。一面四臂放光明(哑哑)。上二手印持妙(花香灯　哑　涂果乐　哑)　下二手印轮相交。吽。唵哑吽。唵哑吽。纥哩哑。妙(花香灯　涂果乐)　天母供养佛。愿佛慈悲哀纳受

　因缘自性所出生　　所有种种微妙(花香灯涂果乐)
　奉献上师三宝尊(哑哑)　　惟愿慈悲哀纳受

　　户唵萨哩缚怛他誐多(布思必　度　必　哑卢吉干　的　你尾的　沙布答)布佐铭遏三谟怛啰萨嚩兰拏三麻曳吽

　　(师印咒可知。应想心间字种。出生六个hūṃ 吽字。各具一色。以六波罗密为体。化成六天母。窈窕美貌展左跪右而作舞势。奉供诸佛。问。六色何色。答。花淡红色。香黄色。灯红赤色。涂白色。果红黄色。乐青绿色。各相其色故。问曰。如何以六度为体。答。此有所表。花表布施。布施令人能生欢喜故。香表持戒。持戒则业行芬馥故。灯表忍辱。忍辱则转瞋恚火为大光明故。涂表精进。精进则润泽法身故。果表禅定。禅定则能成就佛果故。乐表智慧。智慧则能出生种种诸法故。问。果有此天母耶。谓只是依行想成。答。此六天母。乃喜金刚中围内有之。皆佛母也。皆文殊普贤之俦也)。

　我以普贤行愿力　　修设花香灯涂食
　微尘刹土诸圣贤　　一一遍礼皆供养

　　次结运心供养印

　　(诵七遍。其印以两手外相义合掌。以右压左置于顶上。凡作供养。应具此法。及奉瑜伽。皆依真言手印运心合掌置顶。方成圆满供养)。

　　那麻萨哩斡(二合)。答塔葛的毗牙(二合)。月说穆契毗牙(二合)。唵(引)。萨哩斡(二合)哩塔。乌忒葛(二合)的。斯癹(二合)啰纳兮慢。葛葛捺龛莎诃

　　<PIC>X59025901.gif</PIC>

　　(师印咒可知。应想虚空法界。所有人天妙涂花香等灯明。幢幡伞盖。鼓乐歌舞。真珠罗网。悬诸宝铃。花鬘白拂。微妙磬铎。矜羯尼网。如意珠宝树。衣服之云。天诸厨食。上妙香美。种种楼阁。天诸严身。头冠璎珞。如是等云。行者运心想满虚空。以志诚心如是供养)。

　我以志诚心　　奉献甘露食　　惟愿三宝尊
　遣魔哀纳受

　　次结遣魔印

　　(将奉三宝施食。先结三尖印。禅押施度头。戒忍进疏伸。诵云)。

　　<PIC>X59025902.gif</PIC>

　　唵(引)。斡资啰(二合)。拽屹彻(二合)吽

　　(师印咒可知。应想掌中有赤色吽字。字脚放光。从三尖出。作摇扇势。遣食器上魔。问。食器上有何等魔。答。有寻香食施食等魔碍。故今遣之)。

　我以佛神力　　依教诵密言　　加持甘露食
　遍满虚空界

　　次结变空印

　　(两羽虚合掌。如莲花状。竖立胸前。而诵真言)。

　　唵。莎癹斡秫塔。萨哩斡(二合)塔哩麻(二合)。莎癹斡秫徒[元*欠]。唵(引)哑吽

　　<PIC>X59025903.gif</PIC>

　　(师印咒可知。应想食器及食悉皆空寂。以分段食多染触故。故今空之极令清净。于其空处。应想三个bhrūṃ 𠽾[口*(隆-一)](二合)字字金色。变成食器。于食器中。想白色oṃ 唵字变成胜妙饮食。皆醍醐乳酪及麨蜜等味。点净念唵哑吽二十一遍。极令广大已。复念拶吽𠳐斛。而作手印。想令前来所观三宝海会分明显现。再伸五供养。施宝错。念思麻啰等咒。想三宝摄受。初一分奉佛并法。次一分奉菩萨圣僧。后一分奉显密护神。既奉献已。然后作掬水势。念云)。

　以此甘露食　　奉献诸圣贤　　怜愍我等故
　慈悲哀纳受

　　次结奉食印

　　(两羽相合。作掬水势。念奉食咒三遍。各弹指一下)。

　　唵(引)。哑葛噜穆看。萨哩斡(二合)。塔哩麻(二合)喃。哑牒耶(二合)(引)奴忒。班答奴忒。唵哑吽。癹吒莎曷

　　<PIC>X59026001.gif</PIC>

　　(想诸佛子等。遍奉三宝。生欢喜心。求索愿事。必蒙允许。广迎圣众入坛。即以香花灯涂种种供养毕。默念奉食偈)。

　　振铃念奉食偈

　我今奉献甘露食　　量等须弥无过上
　色香美味遍虚空　　上师三宝哀纳受
　次供显密护神等　　后及法界诸有情
　受用饱满生欢悦　　屏除魔碍施安宁
　今辰施主眷属等　　消灾集福寿延长
　所求如意悉成就　　一切时中愿吉祥

　　三宝赞

　世尊大慈妙庄严　　明解圆满一切智
　能施福慧如大海　　于诸如来我赞礼
　自性本体离诸欲　　能依此行脱恶趣
　以为甚深微妙理　　于诸妙法我赞礼
　解脱道中胜解脱　　持净戒行堪恭敬
　胜妙福田生圣处　　于彼大众我赞礼
　普陀落伽常入定　　随缘赴感靡不周
　寻声救苦度群迷　　是故名为观自在

　　次入观音禅定

　　(以上供养三宝。是作福门。有福而无智。则落于人天因果。今若修习此观音禅定。则有智。既具福智。即同诸佛。然后于法界众生能作利益。侍者白云。次入观音禅定。师作禅定。维那伸偈。其声贵柔和清亮。不可雄厉。恐妨观想。又不可太近世俗儿女之声。当入定时。闭目澄心。观想自身中圆满洁白犹如净月。于心净月上。想hrīḥ 𠶹哩字放大光明。其字变成八叶莲花。上有观自在菩萨。相好分明。左手持莲花。右手作开敷势。作是思惟。一切有情身中。有此觉悟之花。清净法界。不染烦恼。莲花八叶上。各有如来入定。跏趺而坐。面向观自在。项佩圆光。身如金色。光明晃曜。想此八叶莲花渐舒渐大。量等虚空。以此观花照触如来海会。愿成广大供养。以此觉花蒙照触者。于诸苦恼悉得解脱。等同菩萨相好。即想莲花渐收。量等己身。结印念咒。加持四处)。

　南无无尽三宝尊
　我今誓发菩提心
　唯愿菩萨来摄授
　速证观音微妙身
　次入观音三摩地

　　(蹑前生后)。

　澄心闭目观心中

　　(澄心。则清净之时也。内不放出。闭目。则观想之时也。外缘不入。问曰。心无所住。安得有中。答。此明肉团心也。以灵知之心。栖止于肉团之心内故)。

　圆满皎洁净月上

　　(圆满皎洁者。心之体用也。圆而满。则无德不备。体也。皎而洁。则无所不照。用也)。

　字种放光成莲花

　　(字种。𠶹哩字也。此字乃大悲菩萨取证之理。度生之妙门也。放光成莲花者。乃所造之花也)。

　花中有一观自在

　　(即𠶹哩字。增长自身成观自在菩箧。逆顺无碍。故名自在。花乃指所坐之花也)。

　相好具足无比对

　　(偈之略也。具说应云。一面二臂。其身金色。花冠璎珞严身。顶戴阿弥陀佛。无比对。称赞之词也)。

　左手执持妙莲花

　　(理能成事。故云持也。花表因果同时也)。

　右手于叶作开势

　　(事能显理。故作开势也。已上并是自觉)。

　菩萨思惟有情身
　各具觉悟之莲花

　　(此二句方是觉他。行菩萨行也。偈意谓一切众生与菩萨本自同体。皆有觉悟之莲花。但由颠倒执着而不证也。故菩萨思惟而起哀救。行者于此处更不可将菩萨与自身作两处想。前来既以字种增长作观音。此处思惟即是指行人。若不能思惟。则向所作法徒劳心力)。

　清净法界无惑染

　　(当与前两句作一片看。不可打成两橛。清净法界。一尘不立也)。

　八叶各有一如来

　　(八叶。即指心间莲花之八叶也。各有一如来者。即八识元是一心也。既是一心。还同正觉而为一体。故云各有。一如来者。即是观音也。不言菩萨而言如来者。一超直诣也。此二句通自他说。约他。则言有情心本清净无垢。觉悟莲花中有八如来。约自。则言行人与八如来同时入定也)。

　如来入定跏趺坐
　各各面向观自在

　　(问。定有多种。今如来入定。何等定耶。答。即行人所入之定也。此定名为刹那大悲禅定。又问。各各面向。前四面向可。后四岂不背耶。答。向背岂得名为如来。正所谓妙在转处矣。若约事相而说。诸佛菩萨身。非同众生分段之身。东向则背西。南向则背北。而菩萨有随类意生身。应化无方。面向皆正。岂八如来。或千佛万佛向无不正。学者当作是观。更须向无向背处看)。

　项佩圆光身金色

　　(彰殊胜身)。

　光明朗照及晃曜

　　(彰殊胜境)。

　次想其花渐舒大
　其量周遍虚空界

　　(从前来十四句偈。皆显理事二种法界。今此二句方入理事无碍法界。次想者令知时也。以事揽理成。故能渐舒大。以理随事变。故能遍法界。则其大无外也。皆是唯心境界。不是分外)。

　思彼觉花照法界
　如来海会共广大

　　(此二句正明事事无碍也。觉花。事也。海会。亦事也。以觉花称周时。与如来海会同时广大而无碍。譬如一室千灯。光光无杂。法界者十法界也。四圣六凡之谓也。意谓此花舒大时。能照此十法界。同于一真。更无殊别也)。

　心若不移于此定
　怜愍一切诸众生

　　(上句自觉。下句觉他。上来思惟有情。方是起行。至此怜愍一切。方是行行。谓证此无碍广大境界。方能行行度生也)。

　觉花蒙照脱苦恼

　　(利生之效也)。

　便同菩萨观自在

　　(所获之果也。初发心时即得阿耨多罗三藐三菩提之谓也)。

　莲花渐收同己量

　　(前八句皆舒。此一句唯卷。约密说。即是增长究竟。准鲁余巴现前解云。从正位而起名增长。复皈正位是究竟。亦是始本不二也。上师云。有放不收同凡夫。有收不放名声闻。有收有放名为秘密境界。收放总不用名为无戏论。此乃最极本续也。收之一字。不觉如此轻易流布。学者亦不可作等闲见闻也)。

　复结自在观音印
　加持四处诵密言

　　(此二句皆约行者请求智佛冥加之力也。所以密言者。皆指后面手印之密言也)。

　自身亦等观自在

　　(前来既观观音。今恐迷己逐物。复回观自身。故云亦等。最初既以字种增长令成观音。何又云亦等。答云。初来增长由未离觉。今是亲证亲入也。如善财始见文殊等也。又前所想观音。望因则名因中果也。加持密言之后。则当体即果中因也)。

　　(谓初入坛场。即顿起观音慢。今复何故又入此定。岂不滥耶。不也。前是根本定。亦名正位。亦名正体。如在家为人也。此后所入定。即是所作定。如在邦为臣也。其实一体而约处殊也。又如人在朝则朝衣。在戎则戎服。故根本定白色。所作定金色。向下随一一作法。多有更易身色。当以此理鉴之)。

　以此禅定胜功德
　回向法界诸众生
　同见西方无量光
　成就普贤广大愿

　　(结自在观音印。以二手外相义。二指头相拄。如莲花叶。二大指并竖。即诵真言时。加持四处。顶喉心脐是也)。

　　唵(引)。斡资啰(二合)。塔啰麻(二合)𠶹哩

　　<PIC>X59026101.gif</PIC>

　　(师印咒可知。每处以手印按之。诵真言一次。复以oṃ 唵字加持。即当以印按口上。次以hūṃ 吽字加顶trāṃ 得囕(二合)字加脐。hrīḥ 𠶹哩字加心。āḥ 阿字加喉。以此加持令身坚固也。所以一切魔碍皆不能害也。加持四处有二说。只用前说)。

　若人知了知　　三世一切佛　　应观法界性
　一切惟心造

　　次结破地狱印

　　(两羽金刚拳。施慧两相钩。进力伸相拄。念想开地狱。三诵三掣开真言曰)。

　　那麻阿瑟吒(二合)。瑟吒(二合)摄谛喃。三藐三勃塔。俱胝喃。唵(引)。撮(引)辣(引)纳。嚩婆细。提哩提哩吽

　　<PIC>X59026102.gif</PIC>

　　(师印咒可知。应想自身增长红色观音。一面二臂。舌上心间印上三处。皆有红色hrīḥ 𠶹哩(二合)字放光。如日初出之光。照触地狱悉皆破坏。问云。一处放光足以破之。何用三乎。答。为彼地狱是众生三业妄造故。故今亦用三业放光以破之也。又问。地狱是众生别业而成。云何能破。答。虽云别业。同是一心。以智照之。众生亦无。岂有地狱。由迷一心。故妄造。众恶。恶业成熟。妄成地狱。既堕地狱。妄见受苦。譬如梦中。为虎狼师子所噬。或为贼所缚。或遭王难。受种种苦。及至梦醒。了无所得。今观地狱及苦亦复如是。假以照力。无不破也。问。地狱既然本空。何须破而救之。答。我虽以智照知其本空。彼无智照焉得不苦。故圆觉经云。梦时非无。及至于醒了无所得。今正欲破此地狱及苦空也。若推原之。彼以恶业因缘而成地狱。则知非有矣。我今以智照因缘而为之破。一禅定。二手印。三真言。四作观。五智照。有此五种因缘。何事不办。岂唯破地狱乎。今世学者。滥称阇黎。惟是音声振铃击节。虑恐负于请主之意者多矣)。

　　由此印咒威神力故。所有诸趣地狱之门。随此印咒豁然自开。

　　奉请地藏王菩萨

　　(表白举香花请。众和毕。首者执炉请云)。

　　南无一心奉请。众生度尽。方证菩提。地狱未空。誓不成佛。大圣地藏王菩萨摩诃萨。惟愿不违本誓。怜愍有情。此夜今时。光临法会。

　　(众和香花请。师置炉。伸四转轮印。念拶吽𠳐斛。结印默念。伸五供养　宣祖宗亡灵附荐等疏)。

　　一心召请。累朝帝主。历代侯王。九重殿阙高居。万里山河独据。(白)西来战舰。千年王气俄收。北去銮舆。五国冤声未断。(呜呼)杜䳌叫落桃花月。血染枝头恨正长。如是前王后伯之流。一类孤魂等众。惟愿承三宝力。仗秘密言。此夜今时。来临法会。

　　(众和受此无遮甘露法食)。

　　一心召请。筑坛拜将。建节封侯。力移金鼎千钧。身作长城万里。(白)霞寒豹帐。徒勤汗马之劳。风息狼烟。空负攀龙之望。(呜呼)将军战马今何在。野草闲花满地愁。如是英雄将帅之流。一类孤魂等众(云云)。

　　一心召请。五陵才俊。百郡贤良。三年清节为官。一片丹心报主。(白)南州北县。久离桑梓之乡。海角天涯。远丧蓬莱之岛。(呜呼)官况萧萧随逝水。离魂杳杳隔阳关。如是文臣宰辅之流。一类孤魂等众(云云)。

　　一心召请。黉门才子。白屋书生。探花足步文林。射策身游𣗥院。(白)萤灯飞散。三年徒用工夫。铁砚磨穿。十载慢施辛苦。(呜呼)七尺红罗书姓字。一坏黄土盖文章。如是文人举子之流。一类孤魂等众(云云)。

　　一心召请。出尘上士。飞锡高僧。精修五戒净人。梵行比丘尼众。(白)黄花翠竹。空谈秘密真诠。白牯黧奴。徒演苦空妙偈。(呜呼)经窗冷浸三更月。禅室虚明半夜灯。如是缁衣释子之流。一类觉灵等众(云云)。

　　一心召请。黄冠野客。羽服仙流。桃源洞里修真。阆苑洲前养性。(白)三花九炼。天曹未许标名。四大无常。地府难容转限。(呜呼)琳观霜寒丹灶冷。醮坛风惨杏花稀。如是玄门道士之流。一类遐灵等众(云云)。

　　一心召请。江湖羁旅。南北经商。图财万里游行。积货千金贸易。(白)风霜不测。身膏鱼腹之中。途路难防。命丧羊肠之险。(呜呼)滞魄北随云黯黯。客魂东逐水悠悠。如是他乡客旅之流。一类孤魂等众(云云)。

　　一心召请。戎衣战士。临阵健儿。红旗影里争雄。白刃丛中敌命。(白)鼓金初振。霎时腹破肠穿。胜败才分。遍地肢伤首碎。(呜呼)漠漠黄沙闻鬼哭。茫茫白骨少人收。如是阵亡兵卒之流。一类孤魂等众(云云)。

　　一心召请。怀耽十月。坐草三朝。初欣鸾凤和鸣。次望熊罴叶梦。(白)奉恭欲唱。吉凶只在片时。璋瓦未分。母子皆归长夜。(呜呼)花正开时遭急雨。月当明处覆乌云。如是血湖产难之流。一类孤魂等众(云云)。

　　一心召请。戎夷蛮狄。喑哑盲聋。勤劳失命佣奴。妒忌伤身婢妾。(白)轻欺三宝。罪愆积若河沙。忤逆双亲。凶恶浮于宇宙。(呜呼)长夜漫漫何日晓。幽关隐隐不知春。如是冥顽悖逆之流。一类孤魂等众(云云)。

　　一心召请。宫帏美女。闺阁佳人。胭脂画面争妍。龙麝薰衣竞俏。(白)云收雨歇。魂消金谷之园。月缺花残。肠断马嵬之驿。(呜呼)昔日风流都不见。绿杨芳草髑髅寒。如是裙钗妇女之流。一类孤魂等众(云云)。

　　一心召请。饥寒丐者。刑戮囚人。遇水火以伤身。逢虎狼而失命。(白)悬梁服毒。千年怨气沉沉。雷击崖崩。一点惊魂漾漾。(呜呼)暮雨青烟寒鹊噪。秋风黄叶乱鸦飞。如是伤亡横死之流。一类孤魂等众(云云)。

　　一心召请。法界六道。十类孤魂。面燃所统。薜荔多众。尘沙种类。依草附木。魑魅魍魉。滞魄孤魂。自他先亡。家亲眷属。等众(云云)。

　　(化孤魂纸)。

　　上来召请。悉已来临。大众慈悲。齐声叹悼。

　　近代先朝。帝主尊荣位。勋戚侯王。玉叶金枝贵。宰执中宫。婇女嫔妃类。梦断华胥。来受甘露味。

　　国士朝臣。经纬匡时世。牧化黎民。未遂忠良志。失宠怀忧。谪降边邦地。恋国游魂。来受甘露味。

　　武将戎臣。统领三军队。结阵交锋。锣鼓喧天地。北战南征。失陷沙场内。为国亡躯。来受甘露味。

　　学古穷经。锦绣文章士。映雪偷光。苦志寒窗内。命运蹉跎。金榜无名字。郁郁幽魂。来受甘露味。

　　割爱辞亲。早入空门内。访道寻师。只为超生死。暑往寒来。不觉无常至。返照回光。来受甘露味。

　　羽服黄冠。早发修真志。炼药烧丹。养性还元气。苦行劳神。指望登仙位。莫恋遗形。来受甘露味。

　　孝子贤孙。义勇忠良士。烈女贞妻。视死如归去。仗节忘躯。千古留英气。耿耿灵魂。来受甘露味。

　　女道尼流。身住黄金地。鸾凤缘空。不染人间事。未了无为。流浪虚生死。清净幽魂。来受甘露味。

　　地理天文。医药阴阳类。卜卦占龟。风鉴并星士。报吉谈凶。难免无常对。舍伪归真。来受甘露味。

　　坐贾行商。种种经营辈。艺术多能。贸易求财利。背井离乡。死在他方地。旅梦悠悠。来受甘露味。

　　犯法遭刑。牢狱长幽系。负命谋财。债主冤家类。恶疾天灾。冻死饥亡辈。速离黄泉。来受甘露味。

　　马踏车伤。墙压身形碎。鬼击雷轰。自刎悬梁缢。水火焚漂。虎咬蛇伤类。九横孤魂。来受甘露味。

　　饮血茄毛。生长蛮夷地。负债偿劳。婢妾并奴𨽻。喑哑盲聋。残疾无依恃。受苦冤魂。来受甘露味。

　　忤逆爷娘。怨黩天和地。谤佛欺僧。毁像焚经偈。邪见深沉。苦报无边际。十恶狂魂。来受甘露味。

　　大施门开。荐㧞孤魂辈。祖祢先亡。五姓冤家类。八难三途。平等俱超济。仗佛光明。来受甘露味。

　　阿弥陀佛。宿有无边誓。观见迷途。苦海常漂溺。垂手殷勤。特驾慈航济。普载众生。同赴莲池会。

　　南无莲池海会佛菩萨(三称)。

　我以大悲佛神力　　召请冥阳诸有情
　旷劫饥虚饿鬼等　　不违佛敕来降临

　　次结召请饿鬼印

　　(左羽作无畏想。右羽向前竖。四度微曲。进度钩召。真言曰)。

　　唵。即纳即葛。移希曳(二合)歇莎诃

　　<PIC>X59026301.gif</PIC>

　　(师印咒可知。应想左手印上白色hrīḥ 𠶹哩(二合)字放光。勾彼鬼众至于道场。绕佛三匝。礼佛而出。至坛外。坛外分为四门。东门至南门地狱众。南门至西南隅饿鬼众。自西南隅至西门畜生众。自西门至西北隅人众。自西北隅至北门修罗众。自北门至东门天众。应当如是而安住之。侍者白云安慰)。

　　既召请已。普皆云集。以愍念心。赞叹慰喻。令欢喜已。渴仰于法(首者白云)。

　　善来诸佛子。曾结胜缘故。今遇此嘉会。勿得生忧怖。一心渴仰法。不出于此时。戒品而沾身。速令离苦趣。

　汝等诸佛子　　得遇道场中　　所有一切罪
　召入金刚掌

　　次结召罪印

　　(二羽金刚缚。忍愿伸如针。进力曲如钩。召罪真言曰)。

　　唵。萨哩斡(二合)巴钵。羯哩(二合)沙拏(二合)。月戌驮纳。斡资啰(二合)萨埵。萨麻耶。吽。拶

　　<PIC>X59026302.gif</PIC>

　　(师印咒可知。应想于二中指尖上。想白色𠶹哩（二合）字出光。入彼身中出其罪。犹如烟雾而合。问云。罪无实体。云何今说如彼烟雾出有实体者耶。答。虽无实体。能充塞天地。障蔽心目。不能得见诸佛清净境界。今借诸雾为所缘相。以召其罪。实有益于事也)。

　摧罪诸恶业　　由如劫火灭　　火灭还曾有
　金刚碎微尘

　　次结摧罪印

　　(八度内相义。忍愿伸如针。摧罪真言曰)。

　　唵。斡资啰(二合)巴尼月斯普(二合)吒耶。萨哩斡(二合)阿巴耶。班塔拏尼。不啰(二合)穆恰耶。萨哩斡(二合)阿巴耶。葛谛毗药(二合)。萨哩斡(二合)。萨埵喃。萨哩斡(二合)答塔葛达。斡资啰(二合)。三麻耶。吽。怛啰吒

　　<PIC>X59026401.gif</PIC>

　　(师印咒可知。于二中指尖上。左想trā 怛啰(二合)字。右想ṭa 吒字。并金色。应当行人身自增长。作青色绿色观音菩萨之身。每念咒一遍。二中指摩摇。至后一遍义过。拍手作声。想彼罪山犹如瓦。塌而倒。前来所召之罪如烟雾者应念而散。问。罪无体相。云何摧耶。答。正谓之无故摧也。若决定有。岂能摧耶。侍者白云)。

　定业不可转　　三昧加持力　　无始诸障难
　一切皆消灭

　　次结破定业印

　　(二羽金刚掌。进力屈二节。禅智押二度。净业真言曰)。

　　唵。斡资啰(二合)葛哩麻(二合)。月束塔耶。萨哩斡(二合)。阿咓啰拏你。菩塔萨底曳(二合)纳。三麻耶吽

　　<PIC>X59026402.gif</PIC>

　　(师印咒可知。心月轮上。想一青色hrīḥ 𠶹哩(二合)字出光。照前诸鬼众所有诸佛出世不通忏悔之业。应想自性清净本无作想。观彼鬼众及佛与心三无差别。是名破决定业也。此一法。正是断所知障。学者知之。侍者白云)。

　罪性本空由心造　　心若灭时罪亦亡
　罪亡心灭两俱空　　是则名为真忏悔

　　次结忏悔灭罪印

　　(二羽金刚缚。六度外相义。进力。屈二节。禅智押二度)。

　　唵。萨哩斡(二合)巴钵。月斯普(二合)吒。怛贺纳。斡资啰(二合)。耶。莎诃

　　<PIC>X59026403.gif</PIC>

　　(师印咒可知。应想二屈指上。有白色𠶹哩（二合）字。放光入彼鬼身。如日烁露之状。罪垢销镕。犹如墨汁。从足流下。渗入地中。至金刚际。问云。前来既召既摧既破。今复为忏悔何耶。答云。前来并是理忏悔。今者方是事忏悔。理事无碍。故不滥耶。又问云。何罪如墨汁。答。罪者黑业也。故以墨表。汁有流注之义。故云墨如汁也)。

　　诸佛子等。既忏悔已。百劫积集罪。一念顿消除。如火焚枯草。灭尽无有余。

　一滴清凉水　　能除饥与渴　　弹洒灌顶门
　悉令获安乐

　　次结妙色身如来施甘露印

　　(或云施清凉印即以左羽转腕向前。力智度相弹。施甘露真言)。

　　那谟苏噜癹耶。答塔葛达耶。怛牒塔。唵。酥噜酥噜。钵啰(二合)酥噜。钵啰(二合)酥噜。莎诃

　　(师印咒可知。结印诵咒。想左手愿上白色vaṃ 錽字。流出甘露。如水银色。是真智所成。右手点取。弹洒虚空。想诸天及人鬼等类。触此甘露。悉具色相。猛火悉灭。普得清凉。离饥渴想。灭心执障)。

　　<PIC>X59026404.gif</PIC>

　　汝等自从无量劫造诸恶业起悭贪由此业力闭咽喉仗此密言悉开通。

　　次结开咽喉印

　　唵。那谟癹葛咓谛。月补辣葛得啰(二合)耶。答塔葛达耶

　　<PIC>X59026405.gif</PIC>

　　(师印咒可知。结印诵咒。左手掌中想一青色莲花。莲花上想一白色āḥ 阿字。流出性水。极甚清冷。右手点取弹洒虚空。想诸鬼众。得触此水咽。喉广大。清凉润泽。无所障碍。问云。何前来多用𠶹哩（二合）字。此独用阿字。何也。答云。阿字是语种。故依三本续用之也)。

　　语诸佛子。今为汝等作印咒已。咽喉自开。通达无碍离诸障难。诸佛子等。我今为汝称赞如来吉祥名号。能令汝等。永离三途八难之苦。常为如来真净佛子。

　　南无宝胜如来

　　<PIC>X59026501.gif</PIC>

　　(二羽金刚掌。六度内相义。进力头相拄。禅智侧竖立。一切有情同称圣号)。

　　那谟啰怛纳(二合)怛啰耶。答塔葛达耶

　　(诵彼如来。结彼手印。应不离自身观音也)。

　　诸佛子等。若闻宝胜如来名号。能令汝等。尘劳业火。悉皆消灭。

　　南无离怖畏如来

　　(右羽胸前竖。忍禅指相捻。掌覆指垂下。左掌仰上羽)。

　　<PIC>X59026502.gif</PIC>

　　那谟微葛怛得啰(二合)纳耶。答塔葛达耶

　　诸佛子等。若闻离怖畏如来名号。能令汝等。常得安乐。永离惊怖。清净快乐。

　　南无广博身如来

　　<PIC>X59026503.gif</PIC>

　　(左羽曲入掌。力智对肩弹。右手金刚掌。进禅对胸弹。)。

　　那谟癹葛咓谛。月补辣葛得啰(二合)耶。答塔达耶

　　诸佛子等。若闻广博身如来名号。能令汝等。饿鬼针咽。业火停烧。清凉通达。所受饮食。得甘露味。

　　南无妙色身如来

　　<PIC>X59026504.gif</PIC>

　　(右羽竖胸前。进禅指相捻。左羽曲舒展。手掌皆仰下)。

　　那谟苏噜八耶。答塔葛达耶

　　诸佛子等。若闻妙色身如来名号。能令汝等。不受丑陋。诸根具足。相好圆满。殊胜端严。天上人间最为第一。

　　南无多宝如来

　　<PIC>X59026505.gif</PIC>

　　(两羽虚合掌。犹如莲花状)。

　　那谟波虎啰怛纳(二合)耶。答塔葛达耶

　　诸佛子等。若闻多宝如来名号。能令汝等。具足财宝。称意所须。受用无尽。

　　南无阿弥陀如来

　　<PIC>X59026506.gif</PIC>

　　(右羽压左。禅智相拄)。

　　那谟阿弥怛婆耶。答塔葛达耶

　　诸佛子等。若闻阿弥陀如来名号。能令汝等。往生西方极乐净土。莲花化生。入不退地。

　　南无世间广大威德自在光明如来

　　(右羽曲仰拳。忍禅度相弹。左掌仰上。五指舒。诵密咒)。

　　<PIC>X59026507.gif</PIC>

　　那谟卢迦委斯谛。(二合)呤捺(二合)弟唧说啰。不啰(二合)癹耶。答塔葛达耶

　　诸佛子等。若闻世间广大威德自在光明如来名号。能令汝等。获得五种功德。一者于诸世间。最为第一。二者得菩萨身。端严殊胜。三者威德广大。超过一切外道天魔。如日照世。显于大海。功德巍巍。四者得大自在。所向如意。似鸟飞空。而无阻碍。五者得大坚固智慧光明。身心明彻。如琉璃珠。

　　诸佛子等。此七如来。以誓愿力。㧞济众生。永离烦恼。脱三途苦。安隐常乐。一称其名。千生离苦。证无上道(如是三白)。

　　次与汝等皈依三宝

　　皈依佛两足尊　皈依法离欲尊　皈依僧众中尊　皈依佛不堕地狱　皈依法不堕饿鬼　皈依僧不堕旁生。

　　汝等佛子　皈依佛竟　皈依法竟　皈依僧竟　皈依三宝故　如法坚护持　自离邪见道　是故至心礼。

　　次结三宝印

　　(左羽作拳相。竖进度当胸。右手屈力度。心想诵真言)。

　　唵婆(重呼)龛

　　<PIC>X59026601.gif</PIC>

　　南无佛。南无法。南无僧。我今发心。不为自求人天福报。声闻缘觉。乃至权乘诸位菩萨。唯依最上乘发菩提心。愿与法界众生一时同得阿耨多罗三藐三菩提。

　今所发觉心　　远离诸性相　　蕴处及界等
　能取所取执　　诸法悉无我　　平等如虚空
　自心本不生　　空性圆寂故　　如诸佛菩萨
　发大菩提心　　我亦如是发　　是故至心礼

　　次与汝等。发菩提心。汝等谛听

　假使热铁轮　　于汝顶上旋　　终不为此苦
　退失菩提心

　　次结发菩提心印

　　(两羽虚合掌。犹如莲花状。以印心上)。

　　唵补提即答没怛巴达野弥

　　<PIC>X59026602.gif</PIC>

　　(师印咒可知。应想心佛众生三无差别。于一念间融成一广大月轮。如八月十五日夜中宵无云之时。极甚清凉皎洁。与虚空齐等。于月轮中想一金色āḥ 阿字。如秋毫之末。非有非无故。当尔之时。不得加于了知。上无佛可成。下无生可度。中无行可修。烦恼菩提生死涅槃净尽。此为大要。宜善用心焉。不惟为鬼神。作利。行人不久亦就此中了解者矣。师诵咒。众和三声。次白云)。

　　今为汝等。发菩提心竟。诸佛子等。当知菩提心者。从大悲起。成佛正因。智慧根本。能破无明。烦恼恶业。不被染坏　次与汝等受三昧耶戒。

　汝等受佛戒　　即入诸佛位　　位同大觉已
　真是诸佛子

　　次结三昧耶印

　　(二羽金刚缚。六度外相义。忍愿伸如针。诵真言曰)。

　　唵(引)。三摩耶。萨埵錽

　　<PIC>X59026603.gif</PIC>

　　(师印咒可知。应想印中有白色vaṃ 錽字。放大光明。普照所请一切有情。彼诸有情蒙光照及。三世诸佛戒波罗蜜一时圆满。法界善法。想为光明。流光灌顶。贮彼身中。身同普贤。坐大月轮。绍诸佛职。为佛嫡子)。

　　今为汝等。受三昧耶戒竟。从今已去。能令汝等入如来位。是真佛子。从法化生。得佛法分。

　汝等冥阳诸有情　　吾今施汝甘露食
　法力加持遍十方　　令汝一一皆饱满

　　次结无量威德自在光明如来印

　　(右羽曲仰拳。戒禅度相弹。左掌仰上。五指舒。诵密咒)。

　　唵。萨哩斡(二合)。答塔葛达。阿咓卢揭谛錽。婆啰婆啰。三婆啰。三婆啰。吽

　　<PIC>X59026604.gif</PIC>

　　(师印咒可知。侍者取水点碗中及桶中。退坐本位师应以右手怖畏。弹指。遣左手魔碍。念云吽吽癹怛。念三遍。问。手有何魔耶。答。为手中有诸户虫。次变空。念云唵㰠或三遍。问。变空此手。其意如何。答。以此手是赤白二种不净所成。故空之。令成胜妙功德。庄严手也。问。前来入禅定。则自己是菩萨。今复何故又遣魔变空。答。法华经云。世尊说无量义已。又入三昧放光。至开宝塔。又入定放光。岂不滥耶。盖因一事而彰一法。譬乎世礼。祀宗庙之人。非不斋戒沐浴。及至登殿之时。却又盥手何也。为表敬也。今再遣魔变空。表慈之深悲之极用心之切也。次于一念间顿成胜妙之手。于手掌中出一红色paṃ 𠳐字。变成红色莲花。上想一白色vaṃ 錽字。明点中流出无尽饮食。想面前水器尽成摩竭陀国之斛。七宝严饰。满盛胜妙饮食等。然后想此字种。流出无尽饮食。变满法界。念唵阿𠶹哩（二合）吽咒一百八遍。或四十九遍。当自知时。次念变食咒。每一念于明点中取饮食弹洒虚空。侍者白云)。

　　语诸佛子。今为汝等。作印咒已。变此一食为无量食。大如须弥。量同法界。终无能尽。

　由此真言力　　变食作乳海　　普施饿鬼等
　身心皆饱满

　　复结前印诵乳海真言

　　(右羽曲仰拳。戒禅度相弹。左掌仰上。五指舒。诵密咒)。

　　那麻三鬘哆。勃塔喃。錽

　　<PIC>X59026701.gif</PIC>

　　(师印咒可知。应想錽字明点中流出甘露。以右手点取弹洒虚空。如雨注下。凡所至处。即成长河酥酪也。问。云何以少小器水等。遍满法界。答。心力难思故也。况又藉神咒及字种观想等力。乃至诸佛冥加禅定之力。岂不能变小成大化少为多也。且如栾巴一危之酒。以术力尚能化为霖雨。何况神咒难思之力者乎。行者亦不可不专注用心也。又问。何故不以饮食施之。却用水也。答。彼鬼趣多为业火所烧。故今以水施之。沃灭其业火。佛云。彼鬼等百千万劫不闻浆水之名。何况得饮。又云。彼鬼在恒河边而不见水。设使得见。变成脓血。况饮之时。入腹化为猛焰。热烧心腹。难堪痛苦。悲哉悲哉。故今以水施之。体此意也。又番本云苏噜巴。此云水施食。则知本乎施水矣。今世俗人不知。多用施食。水亦失也。况今施食。亦不专用水。彼器中皆投饭。七粒遍十方是也。故勿疑诸。侍者。白云)。

　　语诸佛子。今为汝等作印咒已。由此印咒加持威力想于印中流出甘露。成于乳海。流注法界。普济汝等一切有情。充足饱满。

　汝等业障鬼　　变火不能食　　今诵秘密言
　法食皆饱满

　　次诵障施鬼真言

　　唵哑吽。拶辣弥担。萨哩斡(二合)不哩(二合)的毗牙(二合)莎诃

　　<PIC>X59026702.gif</PIC>

　　(师印咒可知。应展垂右手想。錽字明点内。流出甘露。从左掌而下。念唵哑𠶹哩（二合）吽一百八遍。或七七遍。三七遍。皆可。侍者至师前作礼。取净水瓶出坛外。唱云净水。徐徐注下。师至唱时。想彼障施鬼悉皆胡跪。师即想自身观音。遍至其前而施甘露。从顶上入。灭其业火。施彼清凉。后念障施鬼真言三遍。各弹指一声)。

　　诸佛子等。虽复方以类聚。物以群分。然我所施。一切无碍。无高无下。平等普遍。不择冤亲。今日勿得以贵轻贱。以强凌弱。拥遏孤幼。令不得食。使不均平。越佛慈济。必须互相爱念。犹如父母忆子之想。语诸佛子。汝等各有父母。兄弟姊妹。妻子眷属。善友亲戚。或有事缘来不得者。汝等佛子。慈悲爱念。各各赍持饮食钱财物等。递相布施。充足饱满。无有乏少。令发道意。永离三途。长越四流。当舍此身。速超道果。又为汝等。将此净食分为三分。一施水族。令获人空。二施毛群。令获法寂。三施他方。禀识陶形。悉令充足。获无生忍。

　神咒加持净法食　　普施河沙众鬼神
　愿皆饱满舍悭贪　　速脱幽冥生净土

　　次结普供养印

　　(二羽直合掌。忍愿屈二节。诵真言)。

　　唵。葛葛纳。三婆斡。斡资啰(二合)。斛

　　<PIC>X59026801.gif</PIC>

　　(师印咒可知。应想屈中指处有白色唵oṃ 字。明点中流出无尽供养。具足庄严。平等供养。同声念普供养真言。或五遍七遍。问。最初既奉献三宝。施食已竟。今复何故作此供养。答。前来所作。犹拣圣凡。故奉献三宝。后施鬼众。今融以平等。故圣凡交彻。所以普供养也。维那白从来所受饮食文毕。师应作五供养施宝错。念斯麻啰等咒毕。侍者白。次为汝等称诵法乐。大众同音讽诵)。

　　诸佛子等。从来所受饮食。皆是人间贩鬻生命。酒脯钱财。血肉腥膻。晕辛臭秽。虽复受得如是饮食。譬如毒药。损坏于身。但增苦本。沉沦苦海。无解脱时。我今依如来教。精诚罄舍。设此无遮广大法会。汝等今日遇兹胜事。戒品沾身。于过去世。广事诸佛。亲近善友。供养三宝。由此因缘。值善知识。发菩提心誓愿成佛。不求余果。先得道者。递相度脱。又愿汝等。昼夜恒常。拥护于我。满我所愿。以此施食所生功德。普将回施法界有情。共诸有情。同将此福。尽皆回施无上菩提一切智智。勿招余果。愿速成佛。

　　大众同念尊胜咒

　　(尊胜经有五译。况亦大同小异。此其一也。世名此为尊胜真言。唱咏之。而咒则专持下唵𠽾[口*(隆-一)]云云。护真法师常举问大师。大师云当以藏本为正。今增入)。

　　南无薄伽伐帝。咥哩卢枳也。钵喇底毗失瑟吒(引)也。勃陀(引)也。薄伽伐帝。怛侄他。唵。毗输驮(唐左反)也。飒么三曼多。阿婆婆(引)娑。飒癹啰拏揭底[口*((尸-口+(占-口+田))@巳)]喝娜。琐婆(引)婆毗戌(商聿反下同)睇。阿毗诜者睹漫(引)。苏揭多䟦啰跋者那。阿蜜栗多鞞师计。痾(引)(下同)喝啰。痾喝啰。痾愈珊陀(引)喇你。输驮也输驮也。伽伽那毗戌睇。乌瑟腻沙。毗逝也戌睇(引)。索诃萨啰曷𡃤湿弭珊珠地帝。萨婆(上)怛他揭多。阿地瑟佗(引)娜。阿地瑟耻䫂(丁可反下同)。没侄囇。䟦折啰(引)迦也。僧喝旦娜戌睇。萨婆痾伐喇拏毗戌睇。钵喇底你䟦戴也。阿愈戌睇。三么耶阿地瑟耻帝。末你末你么末你。呾闼多步多孤㨖。钵唎戌睇。鼻窣怖吒勃地戌睇。逝也逝也。鼻逝也鼻逝也。三末啰三末啰。萨婆勃陀。阿地瑟耻多戌睇。䟦折囇跋折啰(引)揭鞞(引)跋折蓝婆跋睹么么阿目羯写。萨婆萨埵难(引)者迦也毗戌睇。萨婆揭底钵唎戌睇。萨婆怛他揭哆。三摩戌和娑阿地瑟耻帝。勃陀勃陀(停也反)菩驮也菩驮也。三曼䫂钵唎戌睇。萨婆怛他揭䫂。阿地瑟侘(引)娜阿地瑟耻帝。莎诃

　　又

　　(出本朝　仁孝皇后梦感佛说第一希有功德经。查大藏临字函。一切如来乌瑟腻沙最胜总持经中咒语。与此大致相同惟少起首唵𠽾[口*(隆-一)]莎诃一句耳)。

　　唵。𠽾[口*(隆-一)](二合)莎诃。唵。捺谟癹葛斡谛。萨哩斡(二合)得啰(二合)卢迦卜啰(二合)谛。月涉瑟吒(二合)耶。勃塔耶爹。捺麻答的牙(二合)塔。唵。𠽾[口*(隆-一)](二合)𠽾[口*(隆-一)](二合)𠽾[口*(隆-一)](二合)杓讹(二合)塔耶。杓讹(二合)塔耶。月杓讹(二合)塔耶。月杓讹(二合)塔耶。哑萨麻。萨蛮达。哑斡癹萨。思葩(二合)啰拏。葛谛。葛葛拿。娑癹斡。月述提。哑撇膻𠽷都𦎌。萨哩斡(二合)答塔葛达苏葛答。瓦啰斡拶拿。哑蜜哩(二合)达。哑撇释该而(二合)。马曷木得啰(二合)。曼特啰(二合)叭罘。哑曷啰。哑曷啰。马麻蔼由而(二合)。伞塔啰尼。杓讹(二合)塔耶。杓讹(二合)塔耶。月杓讹(二合)塔耶。月杓讹(二合)塔耶。葛葛拿。娑癹斡。月述提。乌失(二合)尼沙月拶耶。巴哩述铁。萨曷思啰(二合)啰思弥(二合)。伞租爹敌。萨哩斡(二合)。答塔葛达。哑斡噜结尼煞吒(二合)。巴啰密达。巴哩卜啰尼。萨哩斡(二合)。答塔葛达麻谛。答摄蒲密。卜啰(二合)牒。瑟吒(二合)谛。萨哩斡(二合)。答塔葛达。赫哩(二合)达耶。哑牒瑟吒(二合)拿。哑牒瑟吒(二合)谛。木得哩(二合)。木得哩。马曷木得哩(二合)。斡资啰(二合)葛耶。三曷达拿。叭哩述铁。萨哩斡。(二合)葛哩麻(二合)。哑斡啰拿。月述铁。卜啰牒聂。斡而达(二合)耶。马麻蔼由而(二合)。月述提(二合)。萨哩斡(二合)。答塔葛达萨麻耶。哑牒瑟吒(二合)拿。哑牒瑟吒(二合)谛。唵。摩尼。摩尼。马曷摩尼。月摩尼。月摩尼。马曷月摩尼。麻谛。麻谛。马曷麻谛。麻麻谛。莎麻谛。答塔达蒲达戈遣。巴哩述提。月思蒲吒。卜铁。述铁。希希拶耶。拶耶。月拶耶。月拶耶。思麻(二合)啰。思麻(二合)啰。思葩(二合)啰。思葩(二合)啰。思葩(二合)啰耶。思葩(二合)啰耶。萨哩斡(二合)勃塔。哑牒瑟吒(二合)拿。哑牒瑟吒(二合)谛。述铁。述铁。卜铁。卜铁。斡资哩(二合)。斡资哩(二合)。马曷斡资哩(二合)。莎斡资哩(二合)。斡资啰(二合)葛而(二合)毗。拶耶葛而(二合)毗。月拶耶葛而(二合)毗。斡资啰(二合)。左辣葛而(二合)毗。斡资噜(二合)。忒葩微。斡资啰(二合)。三葩微。斡资啰(二合)。斡资哩。尼斡资㘕(二合)。癹斡都。麻麻摄哩㘕。萨哩斡(二合)。萨埵喃。拶葛耶。巴哩述提。癹斡都。萨埵弥。萨哩斡(二合)葛谛。巴哩述提。释哲(二合)萨哩斡(二合)。答塔葛达。释哲(二合)𦎌萨麻刷。萨颜都。卜铁。卜铁。悉铁。悉铁。勃塔耶。勃塔耶。月勃塔耶。月勃塔耶。谟拶耶。谟拶耶。月谟拶耶。月谟拶耶。杓讹(二合)塔耶。杓讹(二合)塔耶。月杓讹(二合)塔耶。萨蛮答。谟拶耶。谟拶耶。萨蛮答。啰思弥(二合)。巴哩述提。萨哩斡(二合)。答塔葛达。赫哩(二合)达耶。哑牒瑟吒(二合)拿。哑牒瑟吒(二合)谛。木得哩(二合)。木得哩(二合)。马曷木得哩(二合)马曷木得啰(二合)。曼特啰(二合)叭谛。莎诃

　　(举往生咒一遍。此圆满加持复有二种。一神咒圆满。二善根圆满。一神咒圆满者。谓侍者当取花米俵与大众。俵已。师资同声诵尊胜咒。想彼成光明种。加持花米已。侍者以小楪取花米出外抛撒。师想鬼神等触此光明者。皆得往生极乐国土上品上生也。侍者倾施食净水。师资等同念六字大明真言一百八遍毕。振铃诵法乐六越偈)。

　　承斯善利。地狱受苦有情者。刀山剑树变化皆成如意树。火团铁丸变成莲花而为宝。吉祥。地狱解脱而能成正觉。

　　承斯善利。饿鬼受苦有情者。口中烟𦦨烧身速愿得清凉。观音手内甘露自然长饱满。吉祥。饿鬼解脱而能成正觉。

　　承斯善利。畜主受苦有情者。杀害烧煮楚毒等苦皆远离。远离乘骑愚痴速得大智慧。吉祥。畜生解脱而能成正觉。

　　承斯善利。人间受苦有情者。生时犹如摩耶右胁而降诞。愿具六根永离八难修福慧。吉祥。人间解脱而能成正觉。

　　承斯善利。修罗受苦有情者。我慢颠狂拙朴速疾令柔善。恶心嫉妒瞋恚斗战自调伏。吉祥。修罗解脱而能成正觉。

　　承斯善利。天中受乐有情者。欲乐策勤速发广大菩提心。天中受尽忧苦自然生欢悦。吉祥。天中解脱而能成正觉。

　　承斯善利。十方独觉声闻者。弃舍小乘四谛十二因缘行。进趣大乘四摄六度修万行。吉祥。二乘解脱而能成正觉。

　　承斯善利。初地菩萨勇识者。百福庄严一切行愿皆圆满。顿超十地证入一生补处位。吉祥。大乘速证究竟成正觉。

　　发愿回向偈

　现世之中未证菩提间　　愿无内外障难恶缘等
　恒常遇逢最妙善知识　　所修善事行愿速成就

　　最上三宝

　临命终时识性无迷惑　　愿生西方净土如来前
　依于慧日法光闻思修　　断惑证真愍念于有情

　　最上三宝

　若或随业净土佛会前　　若无善根不生胜会中
　随业轮𢌞世世所生处　　恒修善根熏习无间断

　　最上三宝

　愿生中国勤修于正法　　无病长寿受用悉具足
　相好殊胜辩才智慧等　　具七功德获得丈夫身

　　最上三宝

　幼年出家愿逢贤圣师　　即得三种修学守护持
　一切时中正念与正法　　承侍惟妙上师愿欢喜

　　最上三宝

　七种胜财殊胜善知识　　如日与光刹那不舍离
　亦无我慢疑惑具知足　　恶缘犹如蛊毒愿舍离

　　最上三宝

　功德本愿最上三宝处　　愿能恒常皈依而供养
　贪欲瞋恚愚痴三种毒　　犹如大地恒常勿应起

　　最上三宝

　观见六尘境界色等法　　犹如阳𦦨幻化而悟解
　五欲自性境处无染着　　愿我恒不忘失菩提心

　　最上三宝

　一切大乘甚深微妙法　　如救头然精进常修学
　证得无比究竟菩提时　　以四摄法能救于六趣

　　最上三宝

　能救五浊大悲观世音　　末劫之时弘愿地藏王
　所有一切贤圣护法神　　证明护念法证覆炽然

　　最上三宝

　护国护法塔庙诸护神　　威德炽盛回遮大结界
　怨魔外道毒类悉摧坏　　龙鬼星辰毒类心惊怖

　　最上三宝

　三灾五浊速愿得消除　　七难八怖一念皆消灭
　百谷丰饶万物而茂盛　　七宝充足五味悉具足

　　最上三宝

　四事供养受用无乏少　　修八福田吉祥获安乐
　普国兴隆佛事转法轮　　增长有情福慧皆圆满

　　最上三宝

　我等善根缘起法性力　　上师本尊空行摄授力
　三宝真谛密咒威神力　　所发愿时行愿速成就

　　最上三宝

　能回施人回施回施善　　所获一切一切诸功德
　犹如幻化幻化似梦境　　三轮体空体空悉清净

　　最上三宝

　　吉祥偈愿昼吉祥夜吉祥&nbsp;&nbsp;上师哀摄受&nbsp;昼夜六时恒吉祥&nbsp;愿诸&nbsp;三宝哀摄受&nbsp;一切时中吉祥者&nbsp;&nbsp;护法常拥护&nbsp;

　　南无西方无量寿如来。诸大菩萨海会圣众。惟愿法界存亡等罪消除。同生净土回向无上佛菩提。

　　(众和毕。求索愿事。并随行人及请主之意。随意回向)。

　　伏以文

　见闻如幻翳　　三界若空华　　闻复翳根除
　尘消觉圆净

　　伏以真源湛寂。乃罪性之本空。苦海洪深。逐妄波而不息。由众生之业感。致长劫以沉沦。受报地狱之中。永罹苦楚。转生饿鬼之内。长忍饥虚。既无解脱之期宁有超升之路。匪伏如来之慈愿。曷解恶趣之倒悬咒诵真诠。施甘露之法食。灯燃宝炬。烛冥界之幽途。普使迷流。俱超极乐。今日道场。以此普施功德。回向铁围山内面燃大士统领三十六部无量无边恒河沙数诸饿鬼众。伏愿自从旷劫。直至今生。释业障以销镕。雪罪愆而清净。镬汤涌沸。变成八德之莲池。炉𦦨交辉。化作七珍之香盖。剑树皆为玉树。刀山尽作宝山。遍界铁床。现菩提之法座。满釜铜汁。化甘露之醍醐。往昔债主以相逢。俱蒙解脱。积劫冤家而共会。各遂逍遥。狱主兴慈。冥官持善。多生父母。从兹入圣超凡。累世亲姻。自此承恩获福。天上五衰不现。人间四相皆空。修罗舍尽瞋心。地狱息诸苦恼。河沙饿鬼。化热恼而作清凉。十类含生。舍迷途而登觉岸。普愿此国土。他国土。无量诸国土。一切有情共证真常。此世界。他世界。无量诸世界。无尽含识齐成佛道。四恩普报。三有均资。法界众生。同圆种智。

　诸佛正法菩萨僧　　直至菩提我皈依
　我以所修诸善根　　为利有情愿成佛

　世出世间　　随愿所成　　随愿所成
　谨依瑜伽教　　建置启法筵　　普施诸有情
　皆共成佛道

　　次结圆满奉送印

　　(二羽金刚拳。进力两相钩。诵真言)。

　　唵。斡资啰(二合)穆吃吒(二合)穆

　　<PIC>X59027001.gif</PIC>

　　(师印咒可知。想诸佛菩萨及六道四生悉皆不现。二善根圆满。举天阿苏罗药义等偈。众同音诵。问。既是奉送已。诸佛菩萨不现。谁为证明。答。此显来实无来。去实无去也。三宝常住世间。且如法华经云。多宝佛塔。还可如故。而妙音菩萨来。多宝佛与塔未尝不在也。若夫请之则实来。送之则实去。何异鬼神乎。学者思之。复念金刚萨埵百字咒三遍补阙)。

　　金刚萨埵百字咒

　　唵。斡资啰(二合)萨埵苏。萨麻耶。麻纳巴辣耶。斡资啰(二合)萨埵谛。奴钵谛瑟劄(二合)得哩(二合)锄。弥癹咓。苏度束。弥癹咓。阿奴啰屹都(二合)。弥癹咓。苏布苏。弥癹咓。萨哩斡(二合)。戌提弥。不啰(二合)耶茶。萨哩斡(二合)。葛哩麻(二合)。苏拶弥。稷达。释哩(二合)扬。骨噜。吽。诃。诃。诃诃斛。癹葛湾。萨哩斡(二合)。答塔葛达斡资啰(二合)。麻弥们拶。斡资啰(二合)癹咓。麻诃萨摩耶。萨埵阿

　　(此咒补阙。行者手作印不次第。观想不专注。如是等过。悉皆清净。复念a 阿字二十一遍。则前来能想所想一一作行皆不可得。若不如是。则堕于有为矣。所谓焰口。岂易语哉。表白举偈。众同和)。

　施食功德殊胜行　　无边胜福皆回向
　普愿沉溺诸众生　　速往无量光佛刹
　十方三世一切佛　　文殊普贤观自在
　诸尊菩萨摩阿萨　　摩诃般若波罗密

　　皈依三宝。上来设放瑜伽𦦨口平等甘露法食。功德圆满。无限良因。普沾沙界(众和)。和南圣众。

　　修设瑜伽集要施食坛仪(终)
