卍新纂续藏经第 37 册 No. 0663 科南本涅槃经


　　No. 663-A 科南本涅槃经序

　　元崇圣院传天台宗教校经沙门师正述

　　吾佛大圣人最后双林会上为末世比丘普及大地众生明心见性而说是经也备明戒检广开常宗摩诃止观依之为扶律显常喻之以赎命重宝故经云此经若在佛法则在此经若灭佛法则灭佛法命脉存亡系焉始于沮渠蒙逊请昙无谶及猛法师两度翻译共十三品成四十轴行之北方至宋文帝敕严观二师同谢康乐更共治定开为二十五品缩为三十六轴行之江南其间说听领悟甚众著述申明亦多如僧传所载也去圣逾遥神根转钝吾祖章安尊者约龙树宗旨用天台义门制疏科经深符佛意荆溪删补法道重明自四明慈云讲唱孤山作记之后寥寥绝闻其故何哉盖由经文浩博疏义渊微加之科未入经卒难寻讨师正刻志斯典有年于兹宋之壬申寓古源法师永清轮下为座首遂仿法华光明体例以疏科句分标经上凡疏不牒者起尽难定而与诸友往复征折方丈主决必归于是每夜集于猊峰轩下经科疏记轮环读之预斯集者大慈怀总报慈大成大云居简寿星文胜龙华清正园华怀坦天竺法杭始于是秋之八月终于明年之季春无极东堂可度重加仇订白云古山僧录道安锓梓流通愿与后人受持读诵如说而行上不孤于佛祖下不负于己灵寿祝一人功沾九有云。

　　时至元岁在壬午圣制日序序品一经(卷一)　疏(卷一)　钞(一之二卷)纯陀品二(此品施常住五果对此土杂众)哀叹品三(此品施胜三修对此土声闻众)经(二卷)　疏(二之三卷)　钞(二之五卷)长寿品四(此品讫大众问品随问而施对此土菩萨众)金刚身品五名字功德品六经(三卷)　疏(四卷)　钞(五之六卷)四相品七经(四之五卷)　疏(五卷)　钞(七卷)四依品八经(六卷)　疏(五卷)　钞(七卷)邪正品九四谛品十四倒品十一经(七卷)　疏(六卷)　钞(八卷)如来性起品十二文字品十三乌喻品十四经(八卷)　疏(六之七卷)　钞(八之九卷)月喻品十五菩萨品十六经(九卷)　疏(七卷)　钞(九卷)大众所问品十七经(十卷)　疏(八卷)　钞(九之十卷)现病品十八圣行品十九经(十一之十三卷)　疏(八之九卷)　钞(十之十一卷)梵行品二十(此品末指杂华经明天行)婴儿品二十一经(十四之十八卷)　疏(十之十一卷)　钞(十二之十三卷)高贵菩萨品二十二经(十九之二十四卷)　疏(十一之十三卷)　钞(十四之十六卷)师子吼品二十三经(二十五之三十卷)　疏(十三之十五卷)　钞(十六之十七卷)迦叶菩萨品二十四经(三十一之三十四卷)　疏(十五之十七卷)　钞(十八之十九卷)憍陈如品二十五经(三十五之三十六卷)　疏(十七之十八卷终)　钞(十九之二十卷)陈如品末(后分经四品半唐麟德年至)遗教品一还源品二经(三十七卷)　钞(二十卷)茶毗品三廓润品四经(三十八卷)　钞(二十卷)

　　(疏云居士请僧经云涅槃后分更有烧身起塔嘱累三品钞云今遗教还源则当嘱累品茶毗廓润则当烧身起塔之文尚未至此)。

　　南本大般涅槃经三十六卷二十五品章安尊者疏分文为五初从如是讫序品是召请涅槃众二从纯陀讫大众问合十六品是开演涅槃施三从现病讫德王合五品是示现涅槃行四从师子吼讫品是问答涅槃义五从迦叶讫陈如品是折摄涅槃用。

　　科南本大般涅槃经

　　元　峨眉　师正　排科　武林　可度　重订

　　卍云。科经本大率同于重订交科本。仍单载序文而已。
