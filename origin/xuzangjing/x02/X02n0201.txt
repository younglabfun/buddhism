卍新纂续藏经第 02 册 No. 0201 五大牛玉雨宝陀罗尼仪轨


　　No. 201

　　五大牛玉雨宝陀罗尼仪轨

　　缚日罗枳惹曩译

　　尔时如来在金刚顶瑜伽秘密宫殿中。与微尘数诸大众俱。宣说微妙甚深秘密。

　　尔时会中。有一菩萨摩诃萨。名曰虚空神通王。从座而起。顶礼佛足。白佛言。世尊。我于过去无量劫中。供养诸佛。修行最上秘密教法。为五大牛玉雨宝陀罗尼。是则一切诸佛世尊最深秘密微妙吉祥大宝库藏。为浊世众生等在家出家贫穷困苦薄福之类资具乏少所求愿事不随其意。令满足一切所愿。欲说此法。唯愿世尊哀愍听许。尔时如来赞言善哉。随汝意说。我于往昔无数劫前。在因地时。发大誓愿力。为诸众生遍满一切法界海中娑诃世界薄福下劣诸众生等。愿作大水牛玉银蹄金角青琉璃色青大势力。周遍法界为诸众生。随类应现。作大饶益。如汝今日发弘誓愿。汝欲说此雨宝陀罗尼者。是则诸佛最上秘密牛玉宝印。利益群生甚深秘术。

　　尔时秘大士虚空神通王菩萨。蒙佛许可。于如来前。而说偈言。

　我依诸佛最上乘　　秘密瑜伽名雨宝
　为像末法薄福是　　佛说成就甚深法
　若有众生无福惠　　一切所欲不随心
　由此贫苦造恶业　　堕在三途无出期
　依我所说秘密法　　修学雨宝陀罗尼
　免脱贫穷困苦难　　圆满心中所求愿
　若我弘誓大悲中　　一人不成二世愿
　我堕虚妄罪苦中　　不还本觉舍大悲

　　说此偈已。即说咒法。二手外缚。二风竖相合。蹙如宝形。真言

　　唵缚日罗怛罗莎呵

　　又说根本陀罗尼金刚合掌。

　　唵半怛𠈺俐邪罗惹怛罗莎呵

　　次说五大牛玉根本心印明。先法界牛玉印。金刚外缚中指如针。真言。

　　唵缚日罗[金*(离-禸+ㄆ)]莎呵

　　次金刚牛玉印明。

　　金刚外缚直立忍愿。偃仰进力。如三股杵形。真言。

　　唵缚日罗吽莎呵

　　次宝光牛玉印。

　　金刚外缚。立忍愿。进力如宝形。真言。

　　唵缚日罗怛罗莎呵

　　次莲华牛玉印明。

　　金刚外缚进力如莲华形真言曰。

　　唵缚日罗纥哩莎呵

　　次羯磨牛玉印明。

　　金刚外缚立忍愿面相合叉。戒方进力立互相叉。真言。

　　唵缚日罗恶莎呵

　　次说修行方法。

　　若欲修行此最上法。三业清净。亲对善师。受得仪轨。先应灌顶。或于山间静处。或于寺舍。随所乐处。建立坛。作一方坛随其大小。于坛面方。安置尊像。

　　其形像法。

　　其身黄金色四臂一面。顶戴五牛玉。是五佛宝冠。左手捧日轮。右手捧月轮。左手持如意宝形当心。右手作施无畏印。少许相去。当在宝形。持诵者坛东对像念诵。以种种时华。散坛上。烧香灯明饭食果子。随力所辨。以为供养。每入道场。对尊像五体投地。礼一切佛及诸圣众。即忏悔随喜劝请发愿已。然后结跏趺坐或半跏趺。随意而坐。端身正念。常以涂香用涂两手。虚心合掌而诵净三业真言。

　　唵舜入第耨戍(引)驮曩(引)耶莎呵

　　次佛部心印明。

　　金刚合掌真言。

　　唵尔曩尔伽莎呵

　　次莲华部心印明(金合)。

　　唵阿嚧力迦莎呵

　　次金刚部心印(金合)。

　　唵缚日罗地力迦莎呵

　　次被甲护身印明。

　　左右各作金刚拳。左拳安左腰。以右拳印五处。仍印额右肩左肩心喉。真言。

　　唵步(引)入缚(二合)罗吽

　　次召请本尊印明。

　　二手内缚。舒右风少屈如钩形召之三遍。真言曰。

　　唵[金*(离-禸+ㄆ)]吽怛罗(二合)讫里(二合)恶曳醯呬莎呵

　　次军吒利身印明。

　　二手内缚。竖忍愿头相柱。舒进力以屈当忍愿背不相着。作三股杵形。真言曰。

　　唵阿密哩(二合)帝吽发吒莎呵

　　次献阏伽水印。

　　坛上左右。各置一净器满盛香水。以为阏伽。初迎请时献右边者。后奉送时献左边者。奉献时二羽捧阏伽器当额。即诵真言。浴本尊足。真言。

　　唵缚日罗那迦吒吽

　　次献华座印。

　　二手虚心合掌作开敷莲华八叶印当额。明曰。

　　唵迦摩罗莎呵

　　次普通供养印。

　　二双合掌。以戒方二度外缚。以进力反蹙如宝形。结印已成。诵真言曰。

　　唵誐誐曩三(引)婆嚩缚日罗斛

　　想从印出生无量种种供具。香华灯明涂香饮食宝幢幡盖一切宝物。奉供养本尊一切圣众。

　　次结金刚合掌印。即诵大牛玉菩萨赞叹曰。

　　缚日罗(二合)罗怛曩(二合)素缚日罗(二合)罗他缚日罗(二合)迦舍摩诃摩抳阿(引)迦(引)舍蘖婆缚日罗荼缚日罗蘖婆曩谟率都帝

　　次羯磨印左拳印当心。空风相捻如宝形。右手作施愿势。观想我身即同五大牛玉菩萨。真言。

　　唵[金*(离-禸+ㄆ)]吽怛罗纥哩恶憾莎呵

　　次结三昧耶印。

　　二双外缚。进力反蹙如宝形。禅智并竖置于心上。真言。

　　唵缚日罗(二合)罗怛曩吽

　　即取水精念珠。安于掌中。当心诵加持念珠真言三遍。真言曰。

　　唵尾卢(引)石曩摩罗莎呵

　　然后发愿。始自我身一切有情所希望事世间一切善愿。以我念诵力速令成就。而下心上念诵。诵此真言。于七日中。满三十万遍。圣者即现持诵者前。随心所求皆得成就。

　　若常持诵。每日三时。时别念诵一千八十遍。数满一百万遍。一切求愿莫不成就。念诵分限毕。顶戴念珠祈请所求即安本处。

　　次奉送本尊印明。

　　二手外缚。竖二大指头插华。诵真言。想念本尊送本土。真言曰。

　　唵缚日罗怛曩黎

　　次三部被甲如前。

　　我依如来加持力。说此甚深微妙法。若于像末不信人。不同其不莫授与。先择弟子。其心操人所敬。有智惠。修四无量乐大乘。敬礼三宝兼济心。从师入坛已灌顶。既蒙印可而修行。自恣。杖罔此深法。金刚萨埵冥治罚。孝养父母不懈怠。恭敬尊重阿阇梨。诚心信受此大法。不生一念不信心。传受已后专修此。诚心祈请所求愿。本尊哀愍垂加护。悉地现前令满足。若有来求无厌心。随力所堪而施与。于传受阿阇梨耶。奉献珍宝。不惜身命。若有悭不行从此法。悉地不圆满。忽忌宣传于世间。毁谤罪故堕恶趣。由此印契秘。密故。六根罪障悉清净。福智圆满具大行。必证无上大菩提。

　　牛玉雨宝陀罗尼仪轨

　　慈智上人黑谷示之。此法极密故绝不流行。而慈觉大师在虚时。为令此法令断绝。虽传受之深隐心腑。不敢披露俱能知彼器。可传受之云云。

　　出自如意轮法中。

　　文保三年正月三日　以不退寺入真房本于东南院院主坊书写之了莫出竹木目底

　　金刚资赖心(三十七二十二)
