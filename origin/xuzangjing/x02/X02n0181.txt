卍新纂续藏经第 02 册 No. 0181 大圣妙吉祥菩萨最胜威德秘密八字陀罗尼修行念诵仪轨次第法


　　No. 181

　　大圣妙吉祥菩萨最胜威德秘密八字陀罗尼修行念诵仪轨次第法

　　我今依真言次第法门说行人先当从阿阇梨得受灌顶及亲传受已乃再入持明悉地灌顶具足慈悲行无缘慈怜愍一切苦厄有情作此念诵誓当[禾*ㄆ]挍一切恐怖厄难众生若众生苦厄难时随其处或香涂或捻粉作坛若常念者应须精室如法建立道场一切如前法行人先兴八种心方可持法第一慈悲心二无垢心三无我所心四无胜附心五有平等心六无怨害心七有哀愍心八无贪利心如是之人万可传受如是等堪同作法若非此者惟应自作令法得成若遍数未终不得中间辄共人语使有间断即法失验未作法时先当明告若自作念诵亦勿间断行者若入道场时应䖍诚作礼即金刚合掌至心想于十方诸佛及文殊大圣无量菩萨金刚密迹一切贤圣等前一一自身而礼圣众普礼一切佛菩萨金刚等真言曰。

　　唵(一)萨嚩(转舌)怛佗(引)檗多(二)迦耶嚩讫唧(二合)多(三)嚩(无拨反)折罗(二合)钵罗(二合)梅(轻呼)(四)曼祖室利(二合)嚩嗓那(二合)南(五)迦噜弭

　　又心密明曰。

　　唵(引)嚩日啰(二合)微(微一反)多

　先合金刚掌　　十度外相交　　五轮皆委地
　至诚恭敬礼　　复以长跪坐　　合掌似合莲
　观身如水精　　吽字如三处　　想成五智杵
　所谓内金刚　　而为不坏体　　然处诚奉请
　一切诸圣尊　　诵是四句偈

　稽首无上法医王　　难教能救慈悲主
　我今归命恭敬请　　唯愿速来降道场

　如是三重请　　作前启白言　　二手莲华合
　复诵净三业　　令身器清净　　用加持五处
　额两肩心喉　　念彼真言曰

　　唵(引)娑嚩(二合)婆(去)缚戍驮(引)萨嚩达磨娑嚩(二合)戍度𤚥(引)

　已净三业竟　　结佛三昧耶　　定慧合莲掌
　开合二火峰　　二风屈上节　　二空捻风根
　与印当额前　　谛观一切佛　　一一分明见
　住在虚空中　　念彼真言曰
　佛部三昧耶
　定慧内合拳　　二空皆并竖　　谛观一切佛
　由如对目前　　随念召请尊　　双拳而并召

　　真言曰。

　　唵(引)(一)尔(慈以反)曩匿(而翼反)迦(半音)娑嚩(二合)贺(引)(三遍或七遍)

　复结莲华部　　秘密三昧耶　　印相亦如前
　左入右舒出　　三诵三召请　　安右而散之
　念彼真言曰

　　唵(引)(一)阿(引)(一)嚧力迦(半音)娑嚩(二合)贺

　复次金刚部　　微妙三昧契　　前契改空轮
　右入左竖招　　专心存念尊　　念彼真言曰

　　唵(引)(一)缚日罗(二合)地力(二合)迦(半音)(呼)娑嚩(二合)贺

　佛部印安额　　莲华右耳边　　金刚左耳边
　同于顶上散
　复次被甲契　　檀慧及戒方　　相叉内入掌
　忍愿头相合　　进力曲如钩　　外附二火后
　禅智并直竖　　由如嚩折罗　　念加身五处
　额右肩并左　　心喉散顶门　　念彼真言曰

　　唵(引)斫羯罗(二合)袜(转舌)(呼)㗚底(二合)钵罗(二合)赊弭多(引)罗捺罗(引)(二合)罗(引)捺罗(二合)婆(去)娑摩(二合)捺(仓[打-丁+辛]反)路(引)慧抳(二合)娑路乞叉(二合)洛乞娑(二合)鋡吽发吒娑嚩(二合)诃

　　次说金刚地界橛印。

　定手方愿度　　双入戒忍门　　方秘绞戒后
　入于檀戒间　　愿绞入忍进　　檀慧与进力
　禅智各相合　　三旋下丁之　　即念真言曰

　　唵(引)枳里枳里嚩日罗(二合)嚩曰里(二合)步𠷈满(二合)驮满驮吽(引)发吒

　　复说金刚墙界印。

　准前地界印　　𢷡开禅智竖　　右旋如墙院
　随诵而转之　　心想金刚墙　　念彼真言曰

　　唵(引)萨罗萨罗嚩日罗(二合)钵罗(二合)迦罗(引)吽发吒

　复次虚空藏　　十度外相交　　进力𨄬如宝
　想成妙楼阁　　上有大莲华　　谛心观本尊
　住于宝帐中　　周匝幢幡盖　　天衣香云海
　遍满于虚空　　眷属中围绕　　诵是真言曰

　　唵(引)誐誐曩三婆(去)(引)嚩嚩(无拨反)曰啰(二合)斛(引)

　次结车辂印　　定慧仰相叉　　以右押于左
　禅智捻进力　　最下弟一文　　旋转送向前
　想成宝车辂　　念彼真言曰

　　唵(引)观鲁都鲁吽(引)

　　三遍或七遍。

　想尊乘车辂　　徐来降道场　　住于虚空中
　待请而来入　　不违本誓愿　　念彼真言曰

　　曩莫悉底哩野(四合)地尾(二合)迦(引)南怛佗(引)蘖跢南(引)(一)唵(引)嚩折朗(二合)祇你也(二合)(引)阿(引)揭罗洒(二合)野娑嚩(二合)(引)贺(引)

　由此真言力　　及结契相应　　能召于本尊
　并及余眷属　　降临道场所　　施愿与行人
　欲结车辂时　　先当净道路　　二手捧香炉
　念修秘密句　　净治虚中路　　后乃请圣尊
　想香至彼宫　　念彼真言曰

　　唵(引)素悉地揭哩入嚩(二合)理哆难多慕(引)罗多(去)曳入嚩(二合)攞满他满他贺喃吽发吒

　若作此妙法　　其空中关籥　　悉皆自开解
　亦成辟除障　　乃至清净等　　乃成惊觉尊
　眷属并亲近　　次先作奉请　　印契诵后明
　召集诸圣贤　　入曼荼罗内　　请召真言曰
　或三或七遍　　召请入道场　　殷勤陈所请
　复请妙吉祥　　密迹金刚主　　定慧合莲掌
　二火绞水轮　　峰端捻甲背　　二风屈相跓
　二空并竖之　　风模押空峰　　诵密言三召

　　曩莫三曼多没驮(引)南(上)(引)系系俱摩罗迦尾目讫底(丁以反)钵佗悉体(二合)(地以反)多娑么(二合)罗娑么(二合)罗钵罗(二合)底枳然(二合)娑嚩(二合)贺

　复次部明王　　辟除诸障者　　定慧合莲掌
　水风并下垂　　俱入满月间　　空并离风节
　当心诵明句　　七遍举额齐　　左转为辟除
　右旋成结界　　一切作障者　　驱散无有碍
　威光如劫火　　忿怒大恐怖　　三面现六臂
　操持越棒瓶　　莲华及数珠

　　唵(引)(一)度曩度曩(二)么佗么佗(三)诃曩诃曩(四)贺野拟里(二合)缚(无可反)吽发吒(半音)

　　又心明曰。

　　唵(引)(一)阿(引)密㗚(二合)睹纳婆(二合)缚𤙖(引)发吒(半音)(呼)

　由是真言故　　及以印加持　　能令诸障除
　行人小施功　　速获得成就
　复次结上界　　金刚网罗契　　如前墙印相
　开空捻风根　　顶平上覆安　　令密加七遍
　随诵右旋转　　三匝应舞仪　　散分向下垂
　想纳弥覆界　　墙外至于地　　一切不能穿
　观成如金刚　　念彼真言曰

　　唵(引)(一)尾娑普(二合)罗捺罗(二合)乞叉(二合)嚩折罗(二合)半惹罗𤙖(引)发吒(半音)

　复次火院印　　密缝焰晖光　　周匝网外围
　赫奕劫火炽　　如风右旋达　　怖畏诸恶魔
　一切设都噜　　无能为恼害　　行人坚住观

　　念彼真言曰。

　　唵(引)(一)阿三莽拟你诃啰𤙖(引)发吒(半音)(呼)

　三遍或七遍　　谛想作加持　　观中光焰晖
　动然焰辉赫　　令法无不成　　复明献阏伽
　定慧并仰开　　地水火合峰　　风屈如商佉
　二空捻风下　　想成众宝池　　清彻底金砂
　念彼真言曰

　　曩莫三曼多勃(上)驮(引)南(引)誐誐曩三摩(引)三摩(上)娑缚(二合)贺

　三遍或七遍　　心想宝池中　　莲华菡萏开
　遍浴诸圣众　　先浴本尊足　　次浴诸贤圣
　又浴众圣天　　令我根尘净　　复次师子座
　其契如后明　　定慧地水交　　相叉入掌内
　二火合峰竖　　风屈捻二空　　空并仰前出
　由如师子势　　想上有莲华　　念彼真言曰

　　唵(引)阿佐攞尾罗野𤙖(引)

　次陈普供养　　十度金刚合　　二风如宝形
　涂香华食灯　　运想如云海　　幢幡众妓乐
　华盖妙天衣　　流散遍虚空　　供养增福聚
　食是真言句　　而以献诸尊　　供养真言曰

　　曩莫三曼多(引)勃驮(引)南(引)唵(引)萨罗缚(二合)佗(引)欠温娜蘖(二合)帝娑颇(二合)罗𠰘𤚥誐誐曩釰娑缚(二合)(引)诃

　由是供养故　　当获无等利　　能成众事业
　资粮从是生　　复次明赞叹　　不解前印契
　改宝而交合　　梵音诵赞言　　令众圣欢喜
　念是密言曰

　　唵缚日罗(二合)底(丁以反)乞儭拏(二合)摩诃(引)夜(引)曩(一)缚日罗(二合)勾(引)舍摩贺(引)庾驮(引)(二)曼祖(引)唎野(二合)(三)　室利(二合)(引)缚日罗(二合)俨鼻(引)唎野(二合)(三)缚日罗(二合)没弟曩谟(引)率都(二合)帝(引)(四)

　　又复有汉语大赞。

　归命密迹主　　摧伏诸魔者　　童真法王子
　具普贤众行　　住是本有身　　无始无终寂
　妙用施诸愿　　降怨害三毒　　改劫故修行
　而于三界中　　重说秘明教　　为护有情类
　设大方便门　　极救诸含灵　　令超生死轮
　从凡入佛地　　行者作是语　　赞咏于本尊
　至心诵三遍　　令大圣欢喜　　行人所求愿
　一切速圆满　　复次圣文殊　　请召童子印
　慧手结为拳　　舒风如钩状　　七遍而三召
　即说真言曰

　　曩莫(入)三曼多没驮(引)南(引)阿羯罗洒(二合)野萨鑁(引)矩噜阿然(三)矩忙(引)罗写(四)娑嚩(二合)贺

　复次计设尼　　印相如后说　　智慧羽为拳
　火风相合竖　　由同刀标相　　念彼密言曰

　　曩莫三曼多没驮(引)南(上)(引)系系矩忙[口*履]计(引)(二)娜耶枳攘(二合)难娑么(二合)罗沙么(二合)钵啰(二合)底然(二合)娑嚩(二合)贺(引)

　复次尊右方　　救护慧童子　　左手金刚拳
　端坐安腰侧　　右舒五轮直　　当以掩其心
　𢷡坚于空轮　　念彼真言曰

　　曩莫三曼多没驮(引)南(上)(引)(一)系摩诃(引)摩诃(引)(二)娑么(二合)罗钵罗(二合)底枳然(二合)娑缚(二合)贺

　乌波计室尼　　智慧手为拳　　而申火轮直
　风屈指中节　　如同戟标相　　说彼真言曰

　　曩莫三曼多没驮(引)南(引)(上)(一)类娜夜枳攘(二合)难(二)系矩忙[口*履]计(三)娑嚩(二合)诃

　复次光网尊　　内眷属童子　　印契如后说
　三昧手为拳　　风轮举如钩　　为摄诸含识
　令住解脱地　　即说真言曰

　　曩莫三曼多没驮(引)南(上)(引)系系矩忙罗忙耶蘖多娑嚩(二合)婆(去)(引)嚩悉体(二合)(佗以反)哆娑嚩(二合)贺

　复次地慧幢　　内眷之标帜　　三昧手为拳
　而舒地水轮　　直竖加幢相　　说是密言曰

　　曩莫三曼多没驮(引)南(上)(一)系娑么(二合)罗(二)枳壤(二合)曩计都(引)(［一］)婆嚩(二合)贺(引)

　次复无垢光　　矩忙啰密主　　如前三昧手
　舒上一切轮　　悉皆彻屈之　　如佛身光明
　其焰彻晖照　　称念彼真言曰

　　曩莫三曼多没驮(引)南(一)(上)(引)系系矩忙(引)罗微质怛啰(二合)蘖底矩忙(引)罗么弩娑么(二合)罗娑嚩(二合)贺(引)

　复不思仪慧　　印相如后陈　　定慧内相叉
　一令为拳印　　二风别屈舒　　屈二节对之
　令甲急相背　　二空并直竖　　名为拳教者
　复说密言曰

　　曩莫三曼多勃驮南(上)(引)(一)系系(引)紧旨(慈以反)罗拽徙阿(去)(急呼)尾娑么(二合)也儜曳娑嚩(二合)贺(引)

　尔时修行者　　安住慈愍心　　为一切有情
　发大弘誓愿　　至诚起殷敬　　观想于本尊
　金色放光明　　乘师子王座　　操持智慧釰
　左执青莲华　　华台立智杵　　首髻八智尊
　晖光遍十方　　如对行人目　　文殊根本契
　从师密授之　　次当取念珠　　盘在于掌内
　定慧合莲相　　当口用加持　　秘密珠明曰

　　唵(引)吠嚧左曩么攞娑嚩(二合)贺(引)

　加持七遍已　　千转三易珠　　空地对捻珠
　随诵移三匝　　诵八字明句　　一千或一万
　字字分明呼　　端坐谛观之　　念念勿间断
　数终住观智　　并三摩地门　　在于满月中
　布字为种智　　或作大日观　　圆辉亦复然
　所有诸功德　　施一切众生　　皆得成佛道
　复说差别事　　三时或四时　　无令有退转
　若为息灾故　　定夜以之初　　若求福智门
　后夜而起首　　降伏日正午　　爱敬欲眠时
　钩召亦同前　　念讫还珠契　　亦同悉地法
　本尊数终已　　依前念内眷　　八尊如旧次
　赞叹奉香华　　阏伽再奉献　　发愿并劝请
　解界用火院　　发遣奉送之　　三部再护身
　被甲如初作　　焰曼德作卫　　大刀触加持
　礼拜众圣贤　　随意经行出　　若住山林中
　头陀居旷野　　王难遭枷狱　　横事恐怖时
　疾病鬼神殃　　暗夜行怖惧　　修道被魔娆
　斗诤家不和　　诸毒欲来伤　　如前多种难
　常持八秘明　　无恶不殄除　　印契差别门
　要当师密受　　若在曼荼罗　　正对尊前恣
　频申动支节　　嘘吹大捶头　　秽嗌喷鸣声
　涕唾及咳嗽　　如是之等事　　制之勿憍慢
　大教阿阇梨　　深行巧慧者　　欲求大悉地
　应须频护摩　　每满三洛叉　　一度火供养
　若得三相现　　暖烟及光明　　釰中发大声
　梵音师子吼　　雷鸣微妙响　　钟鼓雅歌声
　种种说法音　　行人得悉地　　护摩如教法
　微细明解之　　小分不相应　　众恶皆来集
　三俱眠数满　　常得见文殊　　心通解脱门
　智慧不可测　　世出世间愿　　所求皆满足

　　文殊八字仪轨

　　长庆四年八月三十日东塔院青龙寺沙门义云法金刚与中天三藏菩提仙同译笔结偈润文僧义云写勘终记之耳。
