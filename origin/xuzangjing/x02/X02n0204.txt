卍新纂续藏经第 02 册 No. 0204 妙法莲华三昧秘密三摩耶经


　　No. 204

　　妙法莲华三昧秘密三摩耶经

　　大兴善寺三藏大广智不空译

　　摩诃毗卢遮那遍照薄伽梵。游法界宫与寂光海会俱。自受法乐从如来寿量金刚下大悲胎藏。说自证偈言。

　归命本觉心法身　　常住妙法心莲台
　本来具足三身德　　三十七尊住心城
　普门尘数诸三昧　　远离因果法然具
　无边德海本圆满　　还我顶礼心诸佛

　　金刚萨埵白佛言。八句自证云何演说耶。

　　大日薄伽梵告金刚萨埵言。上四句者。金刚界会三十七尊住月轮中游于中台。下四句者。八叶诸尊普门三昧法然漫荼罗会。五院两界本来同体自性大漫荼罗。

　　金刚萨埵重白佛言。于一心中云何建立妙法莲华两部漫荼罗耶。

　　大日尊告金刚萨埵言。于一心中妙法莲华为中台金刚界会三十七智。八叶即是胎藏界会普门三昧。

　　金刚萨埵重白佛言。妙法莲华八叶中台愿为演说。尔时大日薄伽梵告金刚萨埵言。谛听善思念之。如来秘密妙法莲华本地八叶中台诸尊序品该舒八叶诸尊。中间诸品显示八叶。劝发一品结归八叶。其间二十六品八叶中台诸尊。方便譬谕。二品东方阿閦佛一叶。信解药草授记三品东南普贤菩萨一叶。化城谕品南方宝生佛一叶。五百人记法师三品西南文殊师利一叶。从宝塔品至神力品一十一品妙法莲华中台内证。是故二佛在寂光多宝塔中游虚空会。嘱累药王西方一叶。妙法莲华嘱累莲华部主弥陀。妙音观音二品同是西北方一叶。陀罗尼品北方天鼓雷音佛一叶。妙庄严王东北弥勒菩萨一叶。亦复品品文文句句皆有八叶。序品涌出两品总舒八叶诸尊。方便寿量等显八叶。安乐劝发同结八叶。亦复方便唯佛与佛诸法实相中台自证。尔时世尊告舍利弗已下。东门舍利弗领东南方叶。譬谕南方。信解药草授记西南。化城西方。五百人记法师三品西北方叶。宝塔提婆二品北方。劝发弥勒前十四品八叶诸尊。寿量一品中台。毗卢分别随喜东门一叶。不轻西叶。神力南叶嘱累西北药王西叶。妙音观音西北一叶。陀罗尼品北方一叶。严王东北。

　　金刚萨埵白佛言。妙法莲华经。文殊普贤为本尊耶。大日如来告萨埵言。如汝所问。妙法莲华前十四品文殊师利为其本尊。妙法莲华后十四品普贤菩萨为其本尊。是故法华前十四品文殊师利仰为导师。灯明佛昔妙法莲华经文殊导师。今入龙宫唯说法华引导龙女须臾成佛。安乐行品文殊师利问安乐行。

　　萨埵白佛言。文殊师利提婆品时。从海涌出尊形如何。

　　遮那告言。尔时文殊师利坐千叶莲华。首戴八叶宝冠。大海自然涌出。

　　萨埵重白佛言。八万大士之中。文殊独入龙宫。有何意耶。

　　遮那重告言。文殊师利三世诸佛智母。龙宫畜生甚愚。以文殊智破龙畜愚。八岁龙女。于刹那顷发菩提心。于须臾顷便成正觉。

　　萨埵重白佛言。妙法莲华后十四品普贤菩萨为其本尊。有何意耶。

　　遮那告言。劝发品曰。若法华经行阎浮提。有受持者应作此念。皆是普贤威神之力。若有受持读诵正忆念解其义趣如说修行。当知是人行普贤行。

　　萨埵重白。妙法莲华本尊普贤有浅深耶。

　　遮那重言。汝自普贤何问自耶。普贤浅深有五重异。一者等觉普贤。二者妙觉普贤。三者本觉普贤。四者文字普贤。五者实相普贤。第一等觉变化普贤者。妙法莲华八叶东南叶普贤。又劝发品从东方来普贤是也。第二妙觉普贤者。妙法莲华八叶南叶宝生如来。第三本觉普贤者。妙法莲华中台本觉大日如来。第四文字普贤者。妙法莲华根本一字a 字不生周遍法界普贤是也。第五实相普贤者。妙法莲华诸法实相普贤是也。

　　亦复金刚萨埵白佛言。有自性身普贤自受用普贤他受用普贤变化身普贤耶。

　　遮那告言。第一自性身普贤者。华严经示普贤唯依如如不依国土。是自性身普贤尊也。第二自受用普贤者。又曰普贤一毛孔中有不可说微尘佛刹。是自受用普贤尊也。第三他受用普贤者。于色究竟。成自受用身。为伏九十五种外道。下南阎浮。八相成道。是他受用普贤尊也。第四变化身普贤者。法华经言。普贤菩萨从东方来。普贤经云。普贤菩萨乃生东方净妙国土。其国土相。杂华经中已广分别。是变化身普贤尊也。

　　亦复大日如来告言。有九重普贤。一者等流普贤。二者妙法莲华等觉普贤。三者妙法莲华妙觉普贤。四者妙法莲华中台本觉大日普贤。五者妙法莲华平等本觉毗卢遮那如来普贤。六者妙法莲华诸法本觉毗卢遮那如来普贤。七者妙法莲华一轮普贤。八者妙法莲华第一普贤。九者妙法莲华顶上普贤。

　　尔时萨埵。首戴五智宝冠。左手持金刚铃。右手持五钴金刚杵。杵按于心。坐莲华台。放光照法界。白薄伽梵。今解佛敕妙法莲华有三本尊。一者释迦如来大日如来变化尊像。二者前十四品文殊师利为其本尊。三者后十四品普贤菩萨为其本尊。妙法莲华修行同入本觉一宫久远本地无量寿命决定如来摩诃毗卢遮那如来。

　　尔时摩诃毗卢遮那如来告金刚萨埵言。善哉善哉。深入妙法莲华性海。如汝所言。妙法莲华释迦大日为其本尊。亦复文殊普贤菩萨为其本尊。十如实相八叶九尊十尊。一部始修但说其德。妙法九尊莲华所座。妙法莲华八叶四隅菩萨等觉。妙法莲华八叶四方四佛妙觉。妙法莲华中台大日如来本觉非因非果远因果。胎藏等觉金刚妙觉胎金之上。本觉法界寂光海会。无始无终性相常住。一切众生皆有妙法莲华八叶中台十如十尊。是名妙法莲华经王。

　　妙法莲华方便秘密三摩耶品

　　尔时大日如来告金刚萨埵言。唯佛与佛乃能究尽诸法实相。所谓诸法如是相如是性如是体如是力如是作如是因如是缘如是果如是报如是本末究竟等。第一相叶东方阿閦第二性叶南方宝生第三体叶西方弥陀第四力叶北方不空第五作叶东南普贤第六因叶西南文殊第七缘叶西北观音第八果叶东北弥勒第九报叶中台大日本觉如来第十本末平等本觉毗卢遮那如来第十一重诸法实相本觉如来

　　百叶千叶乃至不可说叶。皆是妙法莲华八叶卷舒变现。莲华八叶八印报是中台。如是本末究竟平等平等大慧八叶中台平等大慧差别九尊。叶叶皆是八叶八印八佛八顶。最下八叶。中间八印。最顶即是八佛八顶。诸佛菩萨在所游方。示现广大染净国土。皆居妙法八叶莲华。八叶所依八方世界皆为能依。香积佛土依于中台。十方世界皆居一心。一心八叶。心无尽故八叶无尽。如来若现东方无量恒沙佛土。舒于东叶而作佛事。余方余叶亦复如是。

　　尔时金刚萨埵重白佛言。诸佛世尊出世大事四佛知见秘密。愿为大众演说。

　　大日如来为大众说四佛知见妙法莲华八叶中台四方四佛知见自证即说肝心真言告示。

　　曩谟三曼多勃驮南唵阿阿暗恶萨缚勃驮枳欀曩娑乞刍毗耶誐誐曩娑缚罗乞叉你萨里达磨浮陀哩迦萨驮览惹吽錽护缚日罗啰乞叉𤚥吽娑缚诃

　　以下金刚萨埵自说。

　　na 曩maḥ 谟sa 三ma 曼ta 多bu 勃ddhā 驮nāṃ 南者归命普佛陀义。唵者三身以三字含一字故。其在守护。是即三身具足义。a 阿者开佛知见义。ā 阿者示佛知见义。中aṃ 暗者悟佛知见义。aḥ 恶者入佛知见义。是即四方四佛种子sa 萨rva 嚩bu 勃ddhā 驮者一切佛义。jñā 枳欀na 曩者知义。sa 娑kṣā 乞刍bhyaḥ 毗耶者。见义知见法界义。ga 誐ga 誐na 曩svā 娑缚ra 罗者。如虚空性义。kṣa 乞叉ni 你者。离苦义。是皆方便功德。sa 萨里者妙正义。dha 达rmma 摩者法义。dhra 浮dha 陀ri 唯ka 迦者。白莲八叶义。su 萨traṃ 驮览者经义。是则妙法莲华经义。jaḥ 惹者入义。hūṃ 吽者遍义。vaṃ [金*(离-禸+ㄆ)]者不可得义。hoḥ 护者欢喜义。va 缚jra 日罗者。坚固金刚义。ra 啰kṣa 乞叉māṃ 𤚥hūṃ 吽者空无相义也。即是密说远本义。故方便品曰从。久远劫来赞示涅槃法者即此义也。空无相义者。文殊师利菩萨三解脱门功德义故。以文殊为本尊。是方便品肝心真言兼本实也。

　　妙法莲华三昧见宝塔秘密三摩耶品

　　尔时佛前有七宝塔高五百由旬。金刚萨埵白薄伽梵。此宝塔中有何佛耶。

　　大日如来告萨埵言。此宝塔中有大觉狮子座。座上有宝莲华。莲华上左有bhaḥ 字。bhaḥ 字变成大钵。钵变成释迦如来。释迦如来变成胎藏界大日如来。大日如来法界定印。右有a 字变成宝塔。宝塔变成多宝如来。多宝如来变成金刚界智拳印。大日如来胎藏金刚二佛。并入一佛寿命海中无别。即是无量寿命决定如来入三摩地。心月轮中有a 字。a 字变成八叶莲华。八叶莲华遍法界刹。利益无边一切群生。

　　萨埵白佛。妙法莲华经根本一字a 字深旨。愿为我说。

　　大日如来告萨埵言。妙法莲华经一部始终文文句句字字皆悉无非a 字。a 字本来实相本来不生。a 字有四。一者平等。二者本誓。三者除障。四者惊觉。a 字亦四。一者息灾。二者增益。三者降伏。四者接召。序中叙四。正中显四。弘中弘四。六瑞a 字平等实相。下至阿鼻上至有顶平等金色。蒙平等光悟于平等实相寂光。世尊大悲遂说四a 令悟平等。方便品中正说平等。傍说余三。火宅谕中正说本誓。傍说余三。穷子化城正说除障。傍示余三。云雨五百正说惊觉。傍宣余三。人记在中。法师流通已前。四a 分身云集开一制底。多宝如来证明四a 。达多文殊常传四a 速疾之门。龙女出海南方成道。发誓萨埵舍身弘宣a 字四法。四安乐行一刹那圆满a 行。涌出千界大众欲显本地大曼荼罗本不生a 我。即久成如来寿量常住大日心地本不生体。乃至普贤从本远来重请四法诸本不生。唯觉我心本来不生法界普贤大日心地a 字不生。即是众生心自性本清净妙法莲华体。

　　妙法莲华三昧提婆达多秘密三摩耶品

　　尔时金刚萨埵白薄伽梵。提婆达多本源云何。

　　大日如来告萨埵言。提婆达多文殊师利八大童子彼清凉山不思议童子。是故提婆品时。文殊师利不思议童子。首着八叶莲华宝冠从海涌出。引导龙女即身成佛。达多文殊文殊利剑龙女吞文殊利剑俱利伽罗不动威怒不动威怒娑竭罗龙王七佛出世龙女从海涌出即身成佛上地水火风空得如意宝珠。妙法莲华八叶中台中台不动威怒速疾成道。

　　金刚萨埵重白佛言。娑竭罗龙王女即身成佛时。一切众生三魂七魄即身成佛。乃至草木即身成佛密咒愿说。

　　尔时世尊。说即身成佛秘密真言曰。

　　oṃ va vi a vi ma a ā bhī va vi kha li kha li sa ri svā va 

　　说此真言时。草木国土悉皆平等即身成佛。萨里达磨芬陀梨华最初羯罗蓝内有十色千叶莲华。莲华中有一千三百九十五尊。此佛忽然建立身形千叶白莲华成三百六十白骨上覆大多胜三魂圆满于月轮中。佛性了了三昧证慧甚大自在。又说真言曰。

　　oṃ hāṃ vi ku va ku va va ma va ma ma vi svā hā 

　　说此真言三魂七魄入于妙觉即身成佛。

　　妙法莲华如来寿量秘密三摩耶品

　　尔时金刚萨埵白世尊言。久远实成如来尊形愿为宣示。

　　大日如来告萨埵言。妙法莲华久远实成如来。本来多宝塔中湛然常住。其名无量寿命决定王如来。手结法界定印。首有二佛宝冠。宝冠左有释迦如来。是胎藏界。毗卢遮那如来右。有多宝如来。是金刚界。毗卢遮那如来常在塔中。云集分身同体自性毗卢遮那如来海会宝塔东门有上行菩萨。南门有无边行菩萨。西门有净行菩萨。北门有安立行菩萨。是四菩萨四方四佛。是故结四佛印。又宝塔东南有普贤菩萨。西南有文殊师利菩萨。西北有观世音菩萨。有弥勒菩萨。妙法莲华八叶中台三部大日同体海会五百尘点劫上无量寿命决定王如来。说心真言曰。

　　曩谟阿路哩弭跢欲枳娘曩尾𩕳室罗逝捺罗也怛他蘖跢也唵萨缚僧塞迦罗跛哩秫驮达磨帝摩诃曩也波里缚隶莎呵

　　金刚萨埵说曰。na 曩mo 谟者归命句。a 阿pa 路ri 里mi 弭tā 跢者东方句。欲jñā 枳娘na 曩者南方句。vi 尾ni 𩕳śca 室者西方句。rā 罗je 逝ndra 捺罗ya 也者北方句。ta 怛thā 他ga 蘖tā 跢ya 也者中台句。oṃ 唵者三身中台八叶俱具三身。故真言中间置oṃ 唵字。sa 萨rva 缚saṃ 僧ska 塞迦ra 罗者南方句。pa 跛ri 哩śu 林ddha 驮dha 达rmma 磨<PIC>SD-E463.gif</PIC>帝者文殊句。ma 摩hā 诃na 曩ya 也者观音句。pa 波ri 里vā 缚re 隶者弥勒句。svā 莎hā 呵者决定成就句。此有深秘。

　　尔时金刚萨埵白世尊言。久远实成如来。在何处耶。大日如来告萨埵言。一切众生一念心中。皆有如来寿量长远身寂光海会不退菩萨亦不能知。是故弥勒三请我如来四诫然演说。

　　金刚萨埵重白佛言。世尊。法华何文宣说一念寂光海耶。

　　世尊告言。法华宣示众生闻佛寿命长远一念信解。如来如实知见三界之相无有生死。毗卢遮那遍一切处。其佛住处各常寂光。如来般若知见三界六道山河大海本来虚空无生无死。大般涅槃常寂灭光。众生不知。名为生死之初无明。

　　涅槃经后分上曰。我以甚深般若。遍观三界一切六道诸山大海大地含生。如是三界根本性离毕竟寂灭同虚空相。无名无识永断诸有。本来平等无高下相。无见无闻无觉无知。不可系缚。不可解脱。无众生无寿命。不生不起不尽不灭。非世间非非世间。涅槃生死皆不可得。其知是者名出世人。是事不知名生死始。汝等大众应断无明灭生死始。遍观三界有情无情一切人法悉皆究竟。不出三界。不入诸有。本来清净无垢无烦恼。与虚空等。不平等非不平等。尽诸动念。思想心息。如是法相名大涅槃。复告大众。我以佛眼。遍观三界一切诸法。无明本际性本解脱。于十方求了不能得。无故所因枝叶皆悉解脱。无明解脱故乃至老死皆得解脱。以是因缘我今安住常寂灭光名大涅槃。

　　又妙法莲华三昧如来寿命秘密三摩耶品

　　金刚萨埵重白佛言。久远实成无量寿命决定王如来之上。有佛法耶。

　　毗卢遮那如来告言。久远实成妙法莲华。有八重位。一者久远等觉本地妙法莲华八叶四菩萨是等觉位尊。二者久远实成妙觉本地妙法莲华八叶四佛妙觉位尊。三者久远实成妙觉之上中台本觉久远实成本地妙法莲华中台大日如来本觉八叶四佛始觉如来。四者本地中台大日如来本觉之上有妙法莲华。平等本觉如来中台本觉如来八叶四佛下为始觉。中台独为本觉如来。此是第九报台本觉大日还下佛第十本末究竟平等本觉毗卢遮那如来本相叶佛乃至末报台大日如来平等八叶中台皆同本觉如来本觉位高。五者平等本觉如来之上诸法本觉毗卢遮那如来平等本觉毗卢遮那如来尚八叶中台九尊本觉九法身其余诸法九法界等非本觉佛尚下诸法本觉毗卢遮那如来九法界森罗万像皆悉本觉如来。至一切尘。皆来礼仰为本觉如来。六者诸法本觉如来之上一轮之法三重本觉如来堕始觉本觉故尚下一轮始觉本觉不立本来不生法故在本觉上。七者一轮上第一之法一轮a 字字轮种子种子三昧耶形尊形有相有相凡愚方便而实唯住于实相第一义实相高。八者第一义实相义实相义尚随义故下独王顶上非愚量实相最顶。

　　妙法莲华三昧常不轻菩萨秘密三摩耶品

　　尔时金刚萨埵白世尊言。不轻菩萨云何礼耶。

　　大日如来告言。常不轻者。常是一礼。不轻是一切礼。知见众生心莲礼拜。不专读诵经典。但行礼拜。信vaṃ [金*(离-禸+ㄆ)]字门。礼中台摩诃毗卢遮那如来。是名一礼。va 缚字门者言语道断。上有一点即是大空。大空即是不思议。我法妙难思。但行礼拜。四礼。一礼金刚部性。二礼宝部性。三礼法部性。四礼羯磨部性。是名一切礼。礼世间相常住佛性。礼oṃ 字门。礼oṃ 字门。礼金刚部自性法身之性。礼烦恼即菩提佛性。礼trāḥ 怛洛字门礼trāḥ 怛洛字门。礼宝部功德法身之性。礼结业即解脱佛性。礼hrīḥ 纥利字门。礼hrīḥ 纥利字门。礼法部智惠法身之性。礼生死即涅槃佛性。礼aḥ 恶字门。礼aḥ 恶字门。礼羯磨部变化身之性。皆悉礼拜。一礼一切礼金刚萨埵重白佛言。不轻菩萨可礼草木国土等耶。毗卢遮那佛告言。深住礼拜。如汝所问。法界体性无分别。森罗万像即法身。是故我礼一切尘。

　　妙法莲华三昧陀罗尼秘密三摩耶品

　　金刚萨埵白世尊言。十罗刹等本源云何。

　　毗卢遮那佛告言。十罗刹女。本有三觉。一者等觉。二者妙觉。三者本觉。初四罗刹净行等四大菩萨第五罗刹释迦牟尼中四罗刹八叶四大菩萨第十罗刹多宝如来又十罗刹十如是尊形八罗刹八叶如是第九皋谛第九如是第十罗刹本末究竟等也。

　　

　　应永二十一年(甲午)十月三日。多武峰学头。自书写付无参老僧。老僧付嘱中训了。再三诫曰。是髻中宝珠也。怪漏以莫扶过。谨勉之。

　　伏尺藏究庵求法资中训

　　应永三十四年(丁未)五月二十七日。赐御本奉书写之处也。祐空上人曰。弘法大师御请来之御经曰仍秘藏无极也。爰良助亲王于多武峰二帖被流制见如彼注右六地藏本缘委悉也云。与此经不同欤。追之可寻之。是乘藏房隆清御相传之秘本也。深秘深秘不可有他见(云云)。

　　金刚最辨(坂本安养寺明了上人)

　　永享九年(丁巳)六月二十七日。于山门宝幢院北谷法光房。更不顾短笔之嘲后见之谤。偏任求法之志。如鸟迹书写之记。

　　金刚宗润(年五十一腊三十八)

　　No. 204-A 䟦莲华三昧经后

　　夫萨里达磨芬陀梨迦三昧萨驮览者。大日如来答说金刚萨埵请问。开示本初秘妙密藏。称述一切诸情非情三魂七魄即身成佛乃至草木即身成佛秘密真言。我高祖大师标题于大莲华部无障碍经。举经文中之自证八句偈。以成立即身成佛之义也。有曰。莲华三昧经者。我朝闻其名未见其经。弘法大师入唐时。谒惠果和尚。虽遂传法灌顶。而莲华三昧经最深秘密法不能传之。唯以归命本觉心法身(乃至)还我顶礼心诸佛之偈。传之而已(文)然案a 字观桧尾记引据于莲华三昧经以证成于自口说焉。由斯观之。讵惟非八句自证偈必矣。谷响集第十(三右)曰。台家经旨相承口诀中曰。莲华三昧经亦云无障碍经。具题曰妙法莲华三昧秘密三摩耶经。智证大师拔十卷中至要请来云(文)凡此秘经盖有两卷。所谓今之秘经与说六地藏尊本地之经矣。于越亮去元禄十四载首夏中旬。苟有传灯护法微志。飞锡北京。谒于西山真乘院大僧正源公。面授口译悉遂愿望。归拜壬生地藏菩萨。寓宿于安养庵。幸得斯经于藏。喜踊无极。诚希有哉。百世之嘉会千载之良遇也。乃采毫素而事缮写。时时细读衍文脱字倒字笔误往往而在。欷然靡弗释卷悲叹焉。今年丰山西寮秀叙阇梨慈慧东海鹿岛春传古本。由是两经参考更亲书写寻播旁训。以贻将来。虽尔。间犹不无狐疑。冀俟使于后学获正好本。添𠜂纯粹粲然润色流通[金*(离-禸+ㄆ)]水利泽枯槁妙法华实繁茂久住真风飏开心地阿莲云。

　　时
正德元年龙飞辛卯雪月二十一日传瑜伽教苾刍性亮玄心志于轮山岩松溪遍照院南轩
