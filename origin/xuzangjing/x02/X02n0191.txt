卍新纂续藏经第 02 册 No. 0191 七俱胝准提陀罗尼念诵仪轨


　　No. 191

　　七俱胝准提陀罗尼念诵仪轨

　　不空三藏译

　　若有修习此陀罗尼求成就者先须澡浴应着净衣严饰道场安置本尊随力所辨其道场法应择胜地作四肘坛堀深三肘除去瓦砾恶土发毛及骨灰炭虫蚁等以好净土填满筑平堀无恶土即取旧填土若有剩当知其地是大吉祥速疾成就取未到地瞿摩夷以香水和净好土为泥诵无能胜菩萨真言加持二十一遍然后泥坛泥已后取五净相和(五净者瞿摩夷汁牛尿酪乳苏)以无能胜菩萨真言加持一百八遍右绕遍涂其坛若于山石上建立或在楼阁或居船上一切贤圣得道处但以五净涂拭面向东坐结无能胜印按地诵真言七遍加持坛中心又取诸药七宝并五谷各少分堀坛中心深一肘安诸药及七宝复取旧土填满平治以右手按诵地天偈三遍惊觉地天神偈曰。

　汝天亲护者　　于诸佛导师　　修行殊胜行
　净地波罗蜜　　如破魔军众　　释师子救世
　我亦降伏魔　　我画曼荼罗　　诵地天真言曰

　　曩莫三漫多没驮(引)南(引)毕哩(二合)体(佗以反)微曳(二合)娑嚩(二合)(引)贺

　　诵偈加持已然后以檀香涂九个圣位如满月以新净供具金银熟铜商佉贝玉石瓷木等新器盛诸饮食及好香华灯烛阏伽香水随力所有布列供养若在家出家菩萨求成就者每入道场先应礼佛忏悔随喜劝请发愿已应自誓受菩提心戒真言曰。

　　唵冒(引)地止多母怛跛(二合)(引)娜野弭

　　菩提心者离一切我执远离蕴处界及离能取所取于法平等自心本不生自性空故如过去一切佛菩萨发菩提心我亦如是此名自誓受菩提心戒由诵一遍思惟胜义谛获得无量无边无为功德庄严三业乃至菩提道场其福无间断速灭一切业障真言速得成就本尊现前如华严入法界品慈氏菩萨为善财童子说菩提心功德自誓菩提心戒已全跏半跏随意而坐端身闭目即结定印想空中准提佛母与七俱胝佛围绕遍满虚空定中礼一切诸佛及准提佛母然后以香涂手应结契印。

　　佛部三么耶印。

　　二手虚心合掌开二头指屈辅二中指甲下第一节侧二大指各附二头指根下即成当心诵真言七遍想于如来三十二相八十种好分明如对目前真言曰。

　　唵怛他(引)蘖睹纳婆(二合)嚩(引)野娑嚩(二合)贺(引)

　　由结此印诵真言故即惊觉一切如来悉当护念加持行者以光明照触所有罪障皆得消灭寿命长远福慧增长佛部圣众拥护欢喜生生世世离诸恶趣莲华化生速证无上正等菩提。

　　莲华部三么耶印。

　　以二手虚心合掌散开二头指二中指二无名指屈如莲华形安印当心诵真言七遍想观自在菩萨相好具足于顶右散真言曰。

　　唵跛娜谟(二合)(引)纳婆(二合)嚩(引)野娑嚩(二合)(引)贺(引)

　　由结此印诵真言故即惊觉观自在菩萨等持莲华者一切菩萨光明照触所有业障皆悉除灭一切菩萨常为善友。

　　金刚部三么耶印。

　　以左手翻向外以右手掌背安左手背以左右大小指共相钩如金刚杵形安于当心想金刚手菩萨诵真言七遍顶左散印真言曰。

　　唵嚩日嚧(二合)纳婆(二合)嚩(引)野娑嚩(二合)(引)贺(引)

　　由结此印及诵真言故即惊觉一切金刚圣众加持拥护所有罪障皆得除灭一切痛苦终不着身当得金刚坚固之体。

　　次结第二根本印(用护身)。

　　二手外相叉二头指二大指并直竖即成诵佛母心真言印身五所所谓额次右肩次左肩次喉顶上散真言曰。

　　唵迦么黎尾么黎准泥娑嚩(二合)贺(引)

　　结护身印时起大慈心遍缘六道四生愿一切有情被大誓庄严坚固金刚甲胄速证无上正等菩提。

　　次结地界橛印。

　　二手内相叉竖二大指二头指二小指各相合屈左头指如钩三掣大母指指地即成一掣诵真言一遍真言曰。

　　唵准低你枳(引)逻野娑嚩(二合)(引)贺(引)

　　由结此印诵真言加持地界故下至水际如金刚座天魔及诸障者不为恼害少加功力速得成就。

　　持诵者次应于坛中心想八叶大莲华上有师子座座上有宝楼阁垂诸璎珞缯幡幢盖宝柱行列垂妙天衣周币香云普雨杂华奏诸音乐宝瓶阏伽天妙饮食摩尼为灯如无曼荼罗但于空中观想即成就作此观已应诵此偈。

　以我功德力　　如来加持力　　及以法界力
　普供养而住

　　诵此偈已即诵大虚空藏菩萨真言曰。

　　唵誐誐曩三婆嚩嚩日罗(二合)斛(引)

　　由诵此真言加持故所想供养具真实无异一切圣众皆得受用。

　　次结宝车辂印。

　　二手内相叉仰掌二头指横相跓以二大指各捻头指根下想七宝车辂佛部使者驾御七宝车辂乘空而去至于色界顶阿迦尼吒天毗卢遮那佛宫殿中诵真言七遍真言曰。

　　唵都噜都噜吽(引)

　　由诵真言结印加持七宝车辂至色界顶准提佛母并八大菩萨及诸圣众眷属围绕乘七宝车辂。

　　次结请车辂印。

　　准前印以大指向身拨中指即成诵真言七遍真言曰。

　　曩么悉底哩(二合)野地尾(二合)迦(引)南(引)(一)怛他(引)蘖多南唵嚩日朗(二合)拟(研以反)你娘(二合)(引)羯哩洒(二合)也娑嚩(二合)(引)贺(引)

　　由诵真言加持故圣众从本土来至道场空中而住。

　　次结请本尊印

　　从车辂下降于道场准前第一根本印以二大指向身招诵真言三遍真言曰。

　　唵者礼主礼准泥翳醯曳(二合)呬婆誐嚩底(丁以反)娑嚩(二合)(引)贺(引)

　　次结无能胜菩萨印。

　　辟除障者二手右押左内相叉作拳竖二中指头相合即成绕身左旋三币作是思惟所有障者毗那夜迦诸恶鬼神远走而去所来圣众不越本三么耶大悲而住愿垂加护。

　　曩莫三满多没驮(引)南(引)唵户噜户噜战拏(引)里么(引)蹬耆娑嚩(二合)(引)贺(引)

　　次结墙界印。

　　准前地界印屈右头指展左头指右旋三币随心近远即成金刚坚固之城诸佛菩萨尚不违越何况诸余难调伏者毗那夜迦及毒虫利牙爪者不能辅近真言曰。

　　唵准你𩕳钵啰(二合)迦罗耶娑嚩贺

　　次结上方网界印。

　　准前墙印展右左头指右押左当中节相交即成诵此真言三遍真言曰。

　　唵准泥𩕳半惹啰娑嚩贺

　　由诵真言结印加持故即成金刚坚固不坏之网。

　　次结火院密缝印。

　　以左手掩右手背相重直竖二大指即成诵真言三遍右旋三币想金刚墙外有金刚火焰围绕真言曰。

　　唵阿三莽拟(伽以反)你吽(引)发吒(半音)

　　由结此印诵真言成大结护密缝不被诸魔入。

　　次结阏伽印。

　　二手内相叉竖二中指头相着以二头指捻二中指背二大指侧附二头指根下即成根本印准前根本印微屈二大指入掌即成阏伽印诵真言三遍真言曰。

　　唵者礼主礼准泥遏钳钵罗(二合)底(引)瑳婆誐嚩底(丁以反)娑嚩(二合)(引)贺(引)

　　行者思惟圣众了了分明想自身在诸佛圣众足下手持七宝阏伽器盛香水浴圣众足由献阏伽香水故行者三业清净洗涤烦恼垢业障消灭。

　　次结莲华部印。

　　准前根本印并二大指向身竖运想从此印流出无量师子座奉献一切圣众是诸圣众各各皆坐真言曰。

　　唵迦么逻娑嚩(二合)(引)贺(引)

　　由结座印诵真言奉献圣众故行者当得十地满足得金刚之座。

　　次结澡浴印。

　　准前根本印以二大母指头捻二中指中节即成诵真言三遍真言曰。

　　唵者娑嚩(二合)(引)贺(引)

　　想从此印流出无量光明一一光明道有无量七宝贤瓶想满天妙香水灌注一切圣众澡浴复想空中有无量天乐供养本尊诸佛菩萨一切圣众。

　　由结此印诵真言故行者不久当得法云地。

　　次结涂香印。

　　准前根本印以二大指博着右头指下节侧成诵真言三遍真言曰。

　　唵礼娑嚩(二合)(引)贺(引)

　　想从此印流出无量光明一一光明道有无量天妙涂香粖香云海供养本尊诸佛菩萨一切圣众由结此印诵真言故当证一切如来戒定慧解脱解脱知见香。

　　次结华印。

　　准前根本印以二大指博着左头指下节即成诵真言三遍真言曰。

　　唵主娑嚩(二合)(引)贺(引)

　　想从此印流出无量光明一一光明道有无量种种水陆天妙华云海供养本尊诸佛菩萨一切圣众由结此印诵真言故当得大慈三摩地成就能利乐无边众生诸灾难不着身。

　　次结烧香印。

　　准前根本印屈右头指捻二大指头成诵真言三遍真言曰。

　　唵礼娑嚩(二合)(引)贺(引)

　　想从此印流出无量光明一一光明道有无量和合俱生天妙烧香云海供养本尊诸佛菩萨一切圣众由结此印诵真言故当得普遍法界三摩地成就。

　　次结饮食印。

　　准前根本印以左头指捻二大指头即成诵真言三遍真言曰。

　　唵准娑嚩(二合)(引)贺

　　想从此印流出无量光明一一光明道有无量天妙种种饮食云海供养本尊诸佛菩萨一切饮食云海圣众当得法喜禅悦食三解脱最胜味三摩地成就。

　　次结灯印。

　　准前根本印以二头指各捻二大指头即成诵真言三遍真言曰。

　　唵泥娑嚩(二合)(引)贺(引)

　　想从此印流出无量光明一一光明道有无量种种七宝灯烛云海供养本尊诸佛菩萨一切圣众当得般若波罗蜜光明五眼清净。

　　次诵赞叹。

　　阿嚩怛罗左睹啰娜(二合)舍(引)啰驮(二合)娑么(二合)罗哩补句致钵罗(二合)拏么跛娜尾呬帝阿者礼怛𪘨娑哩素你祖礼悉𠆙思准泥萨啰(二合)闷底南(引)婆嚩舍么你娑嚩(二合)(引)罕(引)帝萨钵啰(二合)拏吠怛你也(二合)佗(引)托洒(二合)罗(引)拏萨帝阿尾你多萨怛嚩(二合)娜么你钵啰(二合)枲(引)那路(引)迦怛啰(二合)野(引)啰他(二合)迦唎讫多(二合)啰尾孕(二合)那戍(引)鼻你播(引)怛啰(二合)迦罗那讫使(二合)𩕳娑普(二合)砧(底浪反)悉体(二合)怛嚩(二合)进底多么啰贪(二合)(去)钵啰(二合)瑟砧(二合)李佉惹曩你尔(慈［心］反)(下同)娜(引)你萨帝(知曳反)曩钵啰(二合)库舞(二合)地晒逻始佉黎野萨怛梵(二合)(引)怛啰抳焰(二合)悉闭怛母(二合)你(你哥反)嚩日哩(二合)担枳罗驮弥焰(二合)素啰哩补婆嚩南钵啰(二合)吠奢野悉底阿(引)哩野(二合)嚩路(引)枳帝皤悉𠆙底诺僧舍阎萨怛多惹播(引)多(半音)(多诺反)且曩(引)悉底(二合)惹蘖底紧旨你也(二合)萨怛梵(三合)(引)曩那娜(引)悉薄羯底(二合)毗药(二合)𪾼底娑迦罗播(引)跛曩(引)舍你婆誐嚩底跛耻多么(引)怛啰(二合)悉地迦里布啰野么努(引)啰贪枲冥(引)娜底曩怛梵(二合)(引)娑底(二合)囕迦室子(二合)多(半音)婆誐嚩底(佛母)准泥陀罗尼萨妒(二合)怛啰萨么跛多(二合)

　　次说本尊陀罗尼布字法从顶至足观一一真言字屈曲分明流出光明照六道四生轮回有情深起悲愍施与安乐用陀罗尼九字布列于行者身即成以如来印八大菩萨所加持身若作息灾增益降伏敬爱随四种法所谓白黄黑赤成辨悉地即结布字印二手内相叉二大指二头指二小指相合直竖即成想唵字安于顶以大母指触头上次想左字两目童人上俱想礼字复以大母触左右眼上。

　　次想祖字安于颈上用大母指触。

　　次想礼字当心以大母指触。

　　次想准字安左右肩以大母指触。

　　次想泥字安脐上以大母指触。

　　次想娑嚩(二合)字安左右两䏶上以小指触。

　　次想诃字安左右两胵上以小指触。

　　由想布真言结印加持故行者身即成准泥佛母身灭除一切业障积集无量福德吉祥其身成金刚不坏体若能常专注观行一切悉地皆得现前速证无上正等菩提。

　　次结根本印诵根本真言七遍顶上散印即取菩提子念珠具一百八依法贯穿即以涂香涂其珠上以二手掌中捧珠当心诵真言七遍加持念珠真言曰。

　　唵吠嚧(引)遮那(引)么罗娑嚩(二合)(引)贺

　　加持顶戴心口作是愿言我今欲念诵唯愿本尊诸佛菩萨加持护念愿令速得随意所求悉地圆满然后以左手无名指大指承珠右手以大指无名指移珠手如说法相于心前持珠念诵其声不缓不急心专注不异缘观自身同本尊身相好具足又于身前坛中观想七俱知佛母与眷属围绕了了分明对坐每称娑嚩(二合)(引)贺字同时移一珠一百八或一千八十为念诵遍数常须限定若不足一百八即不充求悉地遍数念诵毕已蟠珠于掌中顶戴发愿作是愿言以我念诵功德一切众生所修真行求上中下悉地速得成就安珠于箧中即结定印端身闭目澄心净意于胸臆身内炳现圆明如满月皎洁光明起大精进决定取证若能不懈怠专功必当得见本源清净之心于圆明中想唵字余八字右旋于圆明上布列于定中须见真言字分明既不散动得定即与般若波罗蜜相应即画圆明月轮次应思惟字母种子义唵字者是三身义亦是一切法本不生义左字者一切法不生不灭义礼字者一切法相无所得义祖字者一切法无生灭义礼字者一切法无垢义准字者一切法无等觉义泥字者一切法无取舍义娑嚩(二合)字者一切法平等无言说义诃字有一切法无因义由一切法本不生故即得不生灭由不生不灭故即得相无所得由相无所得故即得无生灭由无生灭故即得无垢由无垢故即得无等觉由无等觉故即得无取舍由无取舍故得平等无言说由平等无言说故即得无因无果般若相应无所得以为方便入胜义实际则证法界真如以此为三摩地念诵毕已应结根本印。

　　次结澡浴印。

　　次结五供养印。

　　次诵赞叹献阏伽。

　　次结阿三么拟你(二合)印左转一匝解界。

　　次结宝车辂印。

　　以大母指向外拨中指头奉送圣者还本宫奉送真言曰。

　　唵者礼主礼准泥蘖车蘖车婆誐嚩底娑嚩(二合)(引)婆(引)嚩南布娜罗(引)誐么那(引)野娑嚩(二合)(引)贺

　　次结三部三么耶印各诵真言一遍礼佛如前忏悔随喜劝请发愿回向无上菩提随意经行转读大乘经典华严大般若等经印塔像浴舍利右旋绕思六念以此福聚回向自所求悉地。

　　次说息灾增益敬爱调伏四种法扇底迦法者求灭罪转障除灾害鬼魅疾病因闭枷锁疫病国难水旱不调虫损苗稼五星陵逼本命悉皆除灭烦恼解脱是名息灾法作此法时著白衣面向北交胵竖膝吉祥坐观本尊白色供养饮食果子香华灯烛地等悉皆白色从月一日至八日日三时念诵夜作护摩息灾真言曰。

　　唵者礼主礼准泥(令某甲为他人念诵称彼名)扇(引)底矩噜(二合)(引)娑嚩(二合)(引)贺

　　布瑟置(二合)迦法者求延命官荣伏藏富饶聪慧闻持不忘药法成就金刚杵等成就或作师子象马类以真言加持三相现随上中下所求获果如苏悉地广说欲求明仙入阿苏罗窟及诸八部鬼神窟求入者皆得及证地位神通求二种资粮圆满速成无上菩提是名增益法作此法时身着黄衣面向东结跏趺坐观本尊黄色所供养香华饮食果子灯烛地等并皆黄色从月八日至十五日日三时念诵夜作护摩真言曰。

　　唵者礼主礼准泥(令某甲)布瑟征(二合)矩噜(二合)娑嚩(二合)贺(引)

　　伐施迦罗拏法者若欲令一切人见者发欢喜心摄伏钩召若男若女天龙八部夜叉女及摄伏难调伏鬼神有诸怨敌作不饶益事皆令回心欢喜诸佛护念加持是名摄召敬爱法作此法者身着赤衣面向西竖二膝并脚名为贤坐观本尊及所供养香华饮食果子灯烛地等并皆赤色从十六日至二十三日日三时念诵夜作护摩摄召真言曰。

　　唵者礼主礼夜准泥(令某甲)嚩试矩噜(二合)娑嚩(二合)(引)贺

　　阿毗遮噜迦法者犯五无间谤方广大乘毁灭佛性皆逆君主或乱正法于如是之人深起悲愍应作降伏法以驴粪或烧尸灰以用涂坛作此法时身着黑衣或青衣面向南左脚押右脚蹲踞坐观本尊黑色取臭无香气黑色或青色华供养所供养饮食香华果子等灯烛地等并皆黑色或青色从月二十三日至月尽日取午时中夜二时念诵夜作护摩真言曰。

　　唵者礼主礼准泥(令某甲)钵啰(二合)喃伽多野吽发吒

　　次说准泥佛母画像法。

　　取不截白㲲去毛发者于净壁先应涂坛以阏伽饮食随力供养画师应受八戒斋清净画像其粉色中勿用皮胶于新器中调色应画准提佛母像身黄白色结跏趺坐坐莲华上身佩圆光着轻縠如十波罗蜜菩萨衣上下皆作白色复有天衣角络璎珞头冠臂皆着螺钏檀慧着宝环其像面有三目十八臂上二手作说法相右第二手作施无畏第三手执釰第四手持宝鬘第五手持掌俱缘果第六手持钺斧第七手执钩第八手执金刚杵第九手持念珠左第二手执如意宝幢第三手持开敷红莲华第四手军持第五手罥索第六手持轮第七手商佉第八手贤瓶第九手掌般若梵夹莲华下画水池池中难陀龙王坞婆难陀龙王柘莲华座左边画持诵者执香炉瞻仰圣者准提佛母衿愍持诵人眼下顾视上画二净居天子一名俱素陀天子手持华鬘向下承空而来供养圣者画像已随力僧次请七七僧供养请开光明咒愿赞叹于像下应书法身缘起偈将像于精室秘密供养以帛覆像念诵去覆帛瞻礼供养念诵毕都以帛覆慎勿令人见何以故从师受仪轨画像法若转与人画像从魔得便当须秘密。

　　七俱胝佛母念诵仪轨一卷

　　仁平二年九月二十七日未时写了　　觉永
