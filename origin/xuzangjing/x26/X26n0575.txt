卍新纂续藏经第 26 册 No. 0575 般若心经注解


　　No. 575-A

　　略移

　　移者乃权宜捷要。催行拶步。快登彼岸也。

　　佛生西域。光明普照。传留心经一本。遍于一方。人皆诵念。不知里义。所有大颠无垢二祖注解及前后注者尤多。幸而大明正统年间。吾祖出现于世。显化功德。检教此经。都得明心。是以门人姜公重请诸佛祖。续固余言开分之说。替佛祖弘教。施行诸方便览。众成胜事。又表金陵遇经道人程情授之辨。固当应众知间。少板无印。缺于慈念。所以化资重刊书帙。印济流通。

　定语通无极　　是人正可入
　识得自在理　　不用些毫力

　　<PIC>X26096501.gif</PIC>

　一卷心经一点真　　点真演出许多经
　若展此真充法界　　千经万典尽分明
　未曾举念事方圆　　圣卷无边只眼藏
　明心见性真实理　　通宗显教法中王
　一点真元空不空　　虚灵清净现圆通
　川山透海无穷测　　踏破玄崖处处春
　看经切要急通宗　　宗若通时教亦通
　宗教若还通彻了　　吾心包褁太虚空

　　摩诃般若波罗蜜多心经

　　观自在菩萨。行深般若波罗蜜多时。照见五蕴皆空。度一切苦厄。舍利子。色不异空。空不异色。色即是空。空即是色。受想行识。亦复如是。舍利子。是诸法空相。不生不灭。不垢不净。不增不减。是故空中。无色。无受想行识。无眼耳鼻舌身意。无色声香味触法。无眼界乃至无意识界。无无明。亦无无明尽。乃至无老死。亦无老死尽。无苦集灭道。无智亦无得。以无所得故。菩提萨埵。依般若波罗蜜多故。心无挂碍。无挂碍故。无有恐怖。远离颠倒梦想。究竟涅槃。三世诸佛。依般若波罗蜜多故。得阿耨多罗三藐三菩提。故知般若波罗蜜多。是大神咒。是大明咒。是无上咒。是无等等咒。能除一切苦。真实不虚。故说般若波罗蜜多咒。即说咒曰。

　　揭谛揭谛。波罗揭谛。波罗僧揭谛。菩提萨婆诃

　　心经毕。

　　偈曰。

　这卷真经本在心　　自家宝藏不须寻
　猛然检着无生品　　迸出明珠耀古今
　这点灵光道上来　　只因逐妄堕尘埃
　君今要见还乡路　　悟得心经道眼开
　这轮心镜本无尘　　因尘难照本来真
　尘尽镜明无一物　　自然现出法王身
　随方就圆大摩诃　　当面识破出奈河
　我今认得西来意　　便是长生不老佛
　本经注解一总持　　仁德君子重意参
　吾心亦要普度众　　方才如是方便刊
　知重知因就理是　　莫笑书本发狂言
　若肯死工都贯彻　　就如灵宫井通泉

　　No. 575

　　䦚通显道甚深功德宝卷上

　　盖闻往昔因中圣祖出现于世。降生在梵王宫内。乃名悉达太子。尊德释迦文佛。道号称能仁也。心怀大德道行。天生有理自然。明通三界无比。愿不为王做君。四城门游玩观境。见生老病死之人。即往雪山。避静六年。功圆果满。回还太国行孝。先度父母见性。后度耶输公主。明心向善。办道出苦。一家四口都得成尊。上前辞亲别朝。收拾起钵盂锡杖。游方演教四十九年。说法利生三百余会。赞曰。空本无相。却来现形有体。玄妙无字。说下一览大藏。吾乃初进入会。遇着心经一卷。人念我听知也。言言见谛。句句超宗。闻其意趣。纳心不舍。学会持诵讽念。不知利益。多亏明师训教妙法。一言诀开心地。一向杳冥。无能报祖之恩。拙详稍注。粗心略表。续固余言。替佛弘教。心经者。二百七十字义。分开六十二句之因。虽是心经最小。包含三藏无踪。虽然字点不多。超凡越祖绝情。非是我能我强。诸佛倚妙法出现于世。不倚小乘法济度于众生。

　　金刚科仪作证。有求有苦。八风五欲交煎。无著无贪。三明六通自在。便恁么去。水边林下。月冷风清。不恁么去。桥断路穷。别通消息。还委悉么。

　稽首归依发虔心　　上人随喜来降临
　宣念佛祖甚深卷　　知音纳受志心听
　天地包含万物中　　一切萌芽养群生
　盖载之恩难酬报　　吃斋念佛报重恩
　日月两轮往来循　　周而复始现光明
　照临之恩难酬报　　吃斋念佛报重恩
　皇王洪福万万春　　五谷丰盈国大平
　水土之恩难酬报　　吃斋念佛报重恩
　父母劬劳苦无穷　　为儿为女费心勤
　养育之恩难酬报　　吃斋念佛报重恩
　奉劝世间知因人　　广行孝道敬双亲
　供佛斋僧济贫苦　　龙天偏向孝心人
　莫瞒天地莫瞒神　　心不瞒人祸不侵
　十二时中行阴行　　灾星变做福星临
　无上甚深微妙法　　百千万劫难遭遇
　我今见闻得授待　　愿解如来真实意

　　摩诃。二字。西天梵语也。东土翻为大。且大者。莫过虚空大道也。广无边际之谓也。广大无边者。莫过虚空大道也。川老云。虚空境界莫思量。大道清幽理更长。又云。十方无壁落。八面亦无门。大道无边际。虚空难度量。道云。迎之不见其首。随之不见其后。儒云。仰之弥高。钻之弥坚。瞻之在前。忽然在后。诸贤圣皆如此称扬广大也。日月虽明。难比其光。乾坤虽大。难包其体。能生万有。而不见其形。遍周沙界。而不睹其踪。虽是如此广大玄妙。谁知更有一物过于此者。且道是何物。还识这个○么。宽则包藏法界。窄则不立纤毫。显则八荒九夷无所不至。隐则纤芥微尘无所不入。今者不避罪愆。分明漏泄。乃人之本源也。仙师有云。为甚此心关大道。只因元向道中来。世人不能返本者。盖因错认色身为己。被六根所瞒。七情遮蔽。自失本真。以致流浪生死也。要见本真么。寻不见。觅不见。十二时中遍身转。

　摩诃一消息　　从来不得知
　今日才会面　　世上无物比大摩诃&nbsp;是真空&nbsp;无极妙体&nbsp;是为玄&nbsp;无相法身&nbsp;是真常&nbsp;无穷道理&nbsp;是妙意&nbsp;无为深根&nbsp;变阴阳&nbsp;治下日月&nbsp;变五形&nbsp;春夏秋冬&nbsp;变四相&nbsp;一切凡圣&nbsp;是真空&nbsp;万圣之根&nbsp;是玄妙&nbsp;神通广大&nbsp;难测量&nbsp;无相家风&nbsp;坚固身&nbsp;不生不灭&nbsp;坚固体&nbsp;不减不增&nbsp;坚固体&nbsp;不垢不净&nbsp;坚固体&nbsp;那个知闻&nbsp;参透了&nbsp;大摩诃&nbsp;无有辖管&nbsp;自在纵横&nbsp;

　　般若。二字西天梵语也。东土翻为智慧。且智慧者。正知正解。审察之谓也。修行之人。须用智慧之力。降伏身心。不令放肆。以习静定。道云。能以智慧之力。摄伏诸魔精。儒云。智能破邪。慧能破暗。且无智慧之人。作事粗恶。不肯三思。惟务广学多闻。念在夸谈讲论。不究自家生死。好觅他人是非。不亲真实道人。爱近虚头禅客。空谈圣人经典。心地全不用功。图名贪利。我慢贡高。只顾眼下时光。不想脑后之事。如此之人。乃聪明外道也。古德(永嘉禅师)有云。外道聪明无智慧。仙师云。口说心不行。非是精细汉。儒云。先治身心。后治家国。且有智慧之人。作事安详。不肯造次。识因果。顾罪福。亲近知识。参问至人。穷性命之根元。究生死之大事。制伏身心。收敛神气。念念在道。息息归真。一日功成行满。叻地一声。透出三界。与虚空混为一体。若到此地。造化不能移易。阴阳不能陶铸。四时不能迁。五行不能役。神鬼不能拘。劫火不能坏。作个逍遥自在物外闲人。要见物外闲人么。六座门头常出入。虽然相近不相亲。开着眼休教蹉过。省的么。

　般若智慧斩魔力　　破邪显证不相饶
　正知正解行正路　　降伏身心万事抛
　道倚智慧妖魔灭　　佛倚智慧业障消
　儒倚智慧无黑暗　　都凭智慧出尘劳
　不生智慧逞刚强　　作事粗糙自发狂
　无有三思非明理　　惟务广学不忖量
　念在夸谈誩名利　　不顾性命去贪𢛓
　背恩忘义杀佛祖　　爱近虚头弃根元
　智慧聪明有道德　　作事安详有辩才
　不肯造次行因行　　能顾罪福似如来
　亲近知识求出世　　参问至人躲苦厄
　穷理尽性达根本　　念念在道归去来

　　波罗。二字。西天梵语也。东土翻为彼岸。此岸者。生死之际也。彼岸者。出生死之岸也。迷者此岸。悟者彼岸。世人若迷本性。即愚痴颠倒。认四大六根为己。争名竞利。谋千年活计。积万劫之冤愆。背觉合尘。迷真逐妄。忙忙而不知休息。念念而心境不除。忽朝大限到来。临行手无所措。这里脱下湿布衫。那里穿土虱虱袄。去去来来。改头换面。似蚁循环。何日是了。生死苦海几时得渡。如是之者。只在此岸。若有人猛然自悟。从前所为所作。尽是虚假。弃假修真。穷根究本。常近至人。常亲知识。求过岸之舟。觅方便之篙。度过爱河苦海而登彼岸。得脱生死洪波。更不拖泥带水。作个脚干手燥清净自在闲人也。且道如何得达彼岸。他人难用力。自渡自家身。

　波罗者　　登彼岸　　脚踏实地
　上岸人　　无恐怖　　昼夜安宁
　这苦海　　广无边　　翻波浪滚
　水面上　　浮漂漂　　胆战心惊
　亏明师　　拔济我　　出离苦海
　思量起　　在难中　　胆战心惊
　修下福　　还造业　　不得了手
　六道里　　周流转　　受苦无穷
　无量劫　　迷失了　　生死受苦
　亏明师　　拔济我　　才得脱身
　在四生　　异类中　　重重受罪
　思量起　　生死苦　　胆战心惊
　得人身　　是火宅　　三灾八难
　思量起　　疾病苦　　胆战心惊
　亏明师　　慈悲心　　不择贫富
　想明师　　难酬报　　怎肯忘恩
　走着思　　坐着想　　时时提念
　得妙法　　免三途　　救苦天尊

　　蜜多二字。西天梵语也。东土翻为无极。又蜜者和也。多者众法也。且无极者。至高至大难极之谓也。释云无极。道云太极。儒云皇极。皆谓○此也。今分明说开蜜之一字。亦比于大道虚空。多者。谓万汇也。譬道能包含万类。有情无情尽在太道之中。人之真性一同。亦能包藏万法。万法尽在一性之中。太虚之内。有八万四千异类种性。说不可尽。皆在人之一性之内。一性譬如蜜。种性喻于多。修行之人。以一性均和种性。合而为一。故曰蜜多。道云。识得一万事毕。释曰。万法归一。儒云。吾道一以贯之。且道如何是一。还识这个○么。五行不到处。父母未生前。虽然说破。不行难到。直须去尽尘垢。方见省么。

　蜜多喻于虚空谈　　天地有尽空无边
　空包相法空里现　　空包日月空里玄
　空包星辰空里转　　空包天河空里安
　空包天地空不动　　空包万物空最宽
　外包乾坤森罗相　　内中灌满无空闲
　通身都是无极道　　十方周遍尽相连
　诸佛菩萨真空现　　罗汉祖师空现前
　老君夫子真空现　　阎王神鬼空现前
　信心还得空常现　　真空无相体皆全
　明心见性离凡世　　性是真空还本源

　　心。者一字。人之本源也。一切万法。尽在一心之内。有八万四千等。动则无穷无尽。定则不变不移。释云。心生种种法生。心灭种种法灭。道云。心死则性月朗明。心生则欲尘遮蔽。儒云。制之一心则止。谋于多事则乱。是以古圣教学人。收摄其心归于一处。唤作万法归一。又名一字法门。因人不信是心是佛。是心作佛。所以多种方便。指示世人。见自本性。岂不见古云。三点如星象。横钩似月斜。披毛从此得。作佛也由他。上天入地。皆在自心所为。非他处所得。因识心者少。乱性者多。故失真道矣。为甚不识其心。只因多惑其性。皆缘识神昏昧。逐境迷心。六根内盲。着物乱性。不生智慧。愚暗之故也。若肯修心。穷性命究生死。亲近明师。参求法药。疗治心病。念兹在兹。步步行行。坐卧不忘。语默动静。不离这个○。忽然眉毛竖起。眼睛露出。便见本来面目。且道本来面目。如何形状。川老有云。火不能烧。水不能溺。风不能飘。刀不能割。软似似兜罗。硬似铁壁。天上人间。古今不识。知道么。终朝常对面。不识是何人。这个心&nbsp;是人人&nbsp;无为大义&nbsp;是人人&nbsp;无为神通&nbsp;是人人&nbsp;无为大理&nbsp;是人人&nbsp;无为光明&nbsp;要学好&nbsp;行门广大&nbsp;要学反&nbsp;是不成人&nbsp;要行善&nbsp;龙天保祐&nbsp;这个心&nbsp;要行恶&nbsp;祸害随身&nbsp;习道理&nbsp;天堂大路&nbsp;不行善&nbsp;地狱之根&nbsp;行公道&nbsp;祥光出现&nbsp;不公道&nbsp;求吉成凶&nbsp;提起来&nbsp;千言万语&nbsp;放下时&nbsp;神鬼难明&nbsp;

　性归心　　变化多　　改头换面
　心归性　　不动摇　　立命安身

　　经。者一字直也。是世人修行之径路也。学人得此不疑。休要误了工程。蓦直便行。须有到家时节。只怕头路不真。差行错认。且道向甚么处去是。予今明说。向寸草不生处。纤尘不立处。无泥水。无坑坎。净裸裸。赤洒洒。平平稳稳处去。猛然逢着一颗○圆陀陀。光烁烁。亘古不坏如意光明宝珠。亲手拈来得大利用。不受困苦。释云。摩尼宝珠。道云。黍米玄珠。儒云。九曲明珠。要见此珠么。一心象外觅。休向世间求。

　真经大意现心华　　言言句句谈妙法
　有缘千里来相会　　信心之人守根芽
　有字还得无字念　　三藏教典内中发
　入里甚深还得本　　守真志满得归家
　纳心平正无极道　　一条大路定不差
　巡行数墨不解意　　每日空念摩诃萨
　真经有意细细参　　字字研开过玄关
　在世了达超生死　　过在亡灵得生天
　佛说真言劝迷留　　僧尼道俗急早修
　但明一句离地狱　　免得儿孙作远忧

　　观自在菩萨。一句真直言。自在菩萨。人人皆有。只因六根诸境遮障。不能观看。情欲万缘所牵。不得自在。若有智慧之人。信得及。放得下。但于幽静闲处。打并身心坐令极静。静中更静。无纤毫异念。一心清净。守至静极。猛然一动。有一真人。在自己灵宫。往往来来。纵横无得。这里方见自己菩萨。优游自在。一刹那间。遍周沙界。尽是活菩萨。光明普照。诸人若要见此菩萨。观之不用其目。听之不用其耳。去耳目之用。才识自在菩萨。道云。视之而不见。听之而不闻。离种种边。名为妙道。金刚经云。若以色见我。以音声求我。是人行邪道。不能见如来。儒云。视不用目。听不用耳。去耳目之用。自然得性。如是之者。方知一切处。此真仙菩萨。未尝不在。同坐同行。同欢同笑。寸步不曾相离只是自家昧了。要见此菩萨么。虽然出入无踪迹。烁烁光明见也么。观自在&nbsp;见菩萨&nbsp;常现妙用&nbsp;发出神通&nbsp;不离左右&nbsp;昼夜殷勤&nbsp;行住坐卧&nbsp;处处现身&nbsp;参禅打坐&nbsp;数佛念经&nbsp;不怕生死&nbsp;贪利图名&nbsp;人人皆有&nbsp;舍父投亲&nbsp;观自在&nbsp;活菩萨&nbsp;难描难𦘕&nbsp;非相非空&nbsp;无遮无挡&nbsp;不坏金身&nbsp;

　观自在　　活菩萨　　千变万化
　但回光　　肯返照　　个个圆成

　　行。者一字。修行也。路径崎岖。不修难行。且修是修心向道。行是行善归真。如人修路相似去碍路荆棘。除当道顽石。高者断之。低者填之。打扫洁净。便坦然平稳。人之心地。亦要如是下功。去一切损人利己之心。如去碍路荆棘相似。得登途路稳步。除一切杂念障道因缘。如除当道顽石一同。得进也。屏垢心。绝染污。打并清净。此乃修行初入门户之方便也。非在口说。亦非足行。全凭心地下功。仙真云。心地下功全抛世事。释云。心地法门非在舌辩。儒云。说不如行。行不如到。又要看这一步从何而起。若知起处便知根源。昔日刘海月参白云师父。拜而问曰。弟子念虑降伏不住如何。师问云。是谁念虑。云是弟子。师又云。是谁降伏。海月似省不省。沉吟微笑。师云。来去都由你们好没主宰。若是敌他不过即便放下。更要知他放下的是谁。若识得自有主宰。便不被他瞒过。海月遂省。礼谢而已。又石霜和尚问石头和尚。举念不停时如何。石头云。是谁举念。石霜于此大悟。但只如此体究。念念不离。于当处举意思虑。语言知觉细细审观。从何而出。古云。欲知佛去处。只这语言是。道云。要知本性根由。不离言语动静。宝公云。未了之人听一言。秪这如今谁动口。然虽如是说开。向上更有妙处。不修不行不能自到。若果到家乡。则罢问程矣。且家乡远近。迷则千山万水隔。悟则回头便是家。理会得么。

　行善之人心地宽　　无烦无恼昼夜安
　从他世事纷纷乱　　名利尽处乐自然
　行好之人心地良　　看前顾后意望常
　到处逢居随缘分　　处处知足处处安
　行正之人似水平　　寸心不昧万法明
　打破机关闲事少　　参透无为真对真
　行正之人道理齐　　三教精通尽归依
　道是无极真空体　　理是大用道中出
　行正之人甚开怀　　忽然有省见如来
　真佛常现无形相　　可怜无智自故[彳*青]

　　深。者一字。幽微玄妙。彻骨彻髓处也。若要到此田地。须是打并轻快方可。道云。损之又损之。以至于无为。释云。放下又放下。自然身心轻快。儒云。苟日新日日新。又日新。要如此者。须去静坐。日夜打扫。直至扫无可扫。寸糸不挂。如父母未生前烧了一般。古云。贴体汗衫都脱却。反求诸己廓然无。自然到家。且道不得还家者何也。日晚程途远。身困担头沉。十万游磨遍。无始到至今。甚深处&nbsp;玄妙理&nbsp;无人通晓&nbsp;难开口&nbsp;不敢应承&nbsp;是无为&nbsp;难量难测&nbsp;不可说&nbsp;即是真空&nbsp;人难惺&nbsp;十分奥妙&nbsp;实难参&nbsp;几个知因&nbsp;难下手&nbsp;本无一物&nbsp;甚深处&nbsp;无底没&nbsp;寸步难行&nbsp;解不开&nbsp;难信之法&nbsp;若得了&nbsp;甚深处&nbsp;昼夜欢忻&nbsp;脚踏实地&nbsp;立命安身&nbsp;再不轮转&nbsp;无相家风&nbsp;常生不灭&nbsp;不坏金身&nbsp;无边圣境&nbsp;受用无穷&nbsp;

　亏明师　　说透了　　甚深之处
　元是我　　清净体　　一段灵明

　　般若。二字。西天梵语也。东土翻为智慧。大凡为人须要自生智慧。若无智慧。真是愚人。空过一生。甘伏死门。有一等无智之人。以聪明谓之智慧。大错矣。且聪明之人。卖弄精气。役使心神。出言如飞龙俊鹞。行持如跛鳖瘤龟。贪利图名。纽粗作细。看世财如骨如髓。弃性命若粪若土。只知明日后日。今年后年。不知老之将至。死限临头。可惜空过时光。虚劳一世似此所为。生死轮回。如何脱得。且有智慧之人。外行愚卤。内默安详。识有生有死。悟无得而无失。常自谛观。生从何来。死从何往。发此一念。亲近知识。参问至人。求出世之法。逃生死之路。避过恶如避锥刀。顾性命如顾宝贝。动则安人利物。亦不被境瞒。静则入定观空。更不滞莽荡。如是之者。一旦果完。摆手还家。得大自在。先师云。一日得还乡。不作飘蓬客。释云。撒手到家人不识。更无一物献尊堂。川老云。孤舟到岸。远客还乡。且道如何是乡。远后十万八千。近后不离当处。会得么。

　智慧聪明总是心　　智人修内蠢傍寻
　若人有智超三界　　无智愚夫生死临
　般若有力智慧刀　　斩断思爱出尘劳
　休等大限难底背　　无常杀鬼不相饶
　守真志满为纲纪　　斋戒严切自然高
　门口挂着生铁面　　不顺人情罪业消
　智慧之人心不往　　外行愚卤内安详
　念念在道不放舍　　时时用意默默参
　功成行满因缘至　　㘞的一声道现前
　横遍十方无遮挡　　竖穷三际运用宽

　　波罗。二字。西天梵语也。东土翻为彼岸。且迷者有生死。堕轮回。只在此岸也。悟者超生死。脱轮回。到彼岸也。若要到彼岸。须是自生智慧。过此生死苦海。如人过水。水深难过。须用船桥。或用木牌竹筏。多种方便。盛载过此苦海而到彼岸。既达彼岸。前者船桥木牌等物。尽皆无用。见性悟道者。亦复如是。大颠云。如盲人求医。远路不能自行。须假人牵。兼手中有杖。方可。无此二物。不能得到。既到医家。医师与他点眼。大见光明。其杖与牵人。都无用处。顿悟涅槃正道。亦复如是。且道甚是牵人柱杖。予今说破。信者便行。然后须办取内功。求见性之法。了生死大事。一日功圆。得见本来面目。便是柱杖也。更要参访明眼师。真大德。便是医人也。从前多种方便。尽皆无用。惟柱杖不可弃了。道云。得鱼忘筌。得兔忘蹄。释云。过河须用筏。到岸不须船。儒云。得意忘言。得米忘田。旦道都教忘却。因甚只不教弃了柱杖。求到水穷山尽处。且存作伴过时光。理会也未。这根柱杖本无相。元与虚空无两样。若人提起透三天。遍界邪魔不敢望。

　波罗者　　上岸人　　脚踏实地
　行善的　　出苦海　　不受尘沦
　参大道　　明性理　　还有好处
　归家者　　到本地　　立命安身
　三世佛　　都在此　　华严海会
　极乐国　　受风光　　无尽无穷
　思量起　　苦海里　　翻波浪滚
　水又深　　无船渡　　不得逃生
　昼夜家　　怕生死　　忧愁不尽
　访明师　　遇不着　　怎脱红津
　见一人　　说佛法　　应声高叫
　论无为　　谈理义　　本性元因
　言言真　　句句正　　单朋自己
　三教同　　合圣心　　与世无情
　这个理　　是佛祖　　普光三昧
　扫万法　　劈玄门　　照破乾坤
　心里喜　　可信受　　别无一念
　波罗蜜　　登彼岸　　才得安心

　　蜜多。二字。西天梵语也。东土翻为无极。且无极者。无极而太极也○乃虚空妙道也。古云。无极而太极。太极分二仪。二仪生三才。三才生四象。四象生五行。因有五行。渐渐滋生万类。万类尽在妙道之中包含也。今以蜜之一字。喻于虚空妙道。多者。比于诸品众类。有情无情。皆属道之含摄。且如蜂采百华。酝造成蜜。未成之时。有咸酸甘苦辛之众味。青黄赤白之众色。其味不等。其色不一。一日功成蜜就。种种之味。酿成一味。般般之色。混同一色。馨香美味。一无差别。到此则蜂得养生。人得受用。修行之人。亦复如是。且如修行之人。调伏身心。朝磨暮炼。功行未成之际。有悭贪心。利名心。嫉妒心。狼毒心。计较心。胜负心。贡高心。我慢心。杀害心。三毒心。怕怖心。邪匿心。妄想心。无明心。愚浊心。不善心。哄人心。暴恶性。粗躁性。风火性。见趣性。乖劣性。虚诈性。好哄性。撅强性。颠诳性。浮华性。謟曲性。分别性。贪嗔性。恩爱性。返复性。自无始以来。一切习性贪心八万四千有余也。说不能尽。智慧之人。一刀两断。立志防身。穷根究本。功圆行满。顽心自尽。邪性以灭。显出圣心真性。并无差别。独露真常。得大自在。古德云。众星朗朗。不如孤月独明。道云。百川流有尽。一海纳无穷。仙师云。千思万虑终成妄。独守一真道自亲。且道如何得见一真。

　蜜多二守非等闲　　调理一切归本源
　用时尝着心中美　　诸味不同一例甜
　怜悯方便人尽喜　　温良慈善敬奉宽
　达本性空随缘分　　舍命承当可向前
　信心纳受无极道　　大用不缺理义全
　铁面无情生死断　　疑心放下当时安
　要了无常不打紧　　不发智慧甚是难
　顺着六贼都惹祸　　心猿意马最无端
　罪生一人难出苦　　休沉坠落着力参
　恨仪不能加精进　　轻轻跳出是非龛

　　时。者一字。当时也。为人在世。多有不惺。一时觉悟。明彻心地。识破万缘是假。了知世事空华。直下回光。便得清净。清净自然合道。古德云。清风飒飒透心怀。此时快乐人难识。玄之又玄。妙之又妙。无东西南北。无四维上下。无过去未来现在。与虚空平等。与大道无二。共归一时。并无二处。川老云。时时。清风明月镇相随。挑红李白蔷薇紫。问着东君总不知。且道东君在何处安身。○见么。打不离。割不死。在桃红李白。在蔷薇紫。呵呵。

　一时间　　寻思起　　人生在世
　求衣食　　昼夜忙　　不得消停
　妄想心　　巴富贵　　争名夺利
　逞刚强　　能纽捏　　使尽精神
　不趑意　　昧血心　　欺天越理
　一个个　　舍死命　　不顾残生
　这今生　　得人身　　非同容易
　遭刑限　　屈死鬼　　永不翻身
　眼不瞎　　耳不聋　　从见榜样
　休学他　　拙智人　　空过光阴
　休等的　　大限到　　临渴掘井
　那时间　　无常至　　怎得道停
　趁如今　　四大安　　坚心进步
　身无病　　休无疾　　旱办前程
　明的心　　见的性　　超凡越圣
　自然得　　明珠显　　体透玲珑
　精裸裸　　一段光　　眼前放着
　明历历　　不复藏　　常现金身
　无昼夜　　放光明　　纵横无碍
　到这般　　田地里　　自有前程
　做道人　　立志气　　出得苦海
　到安养　　极乐国　　好处安身

　　照见五蕴皆空者。说四大不实。五蕴者。色受想行识也。此五等因积而不散。妄认色身是我。故长劫轮回。若人猛省。借此幻身。依教修行。常自返照。照见五蕴净尽。且道如何是色受想行识。怎生得此五蕴皆空。予今直说分明。若有解语之者。休生疑惑。信受奉行。必有契道之日。且色者。窒碍之义。若见境逢物。不着不染。是无窒碍也。色蕴自空也。受者。领纳之义。若遇一切声色境界。心不领纳。得受蕴空也。想者。妄想思虑之义。若过去不思。未来无想。现在自如。得想蕴空也。行者。心念不停。迁流之义。若十二时中。心不外游。念不烦乱。不被物转。不被境留。一念不离当处。得行蕴空也。识者。别辩亲疏之义。亦乃着物之理。若见一切境物。一无分别辩认。一概平等。见如不见。识如不识。无亲无疏。来则应之。去则不思。得识蕴空也。既得到此田地。自然照见五蕴皆空。六窗明净。净裸裸。赤洒洒。没可把。又有甚四大五蕴名字。亦不可得。道云。惟见于空。释云。虚空独露。昔歌利王道猎。遇一仙人。问语不答。先卸左膞。次卸右膊。节节支解。仙人面无恐惧。并不改颜。又罽宾国王问狮子尊者曰。在此做什么。尊者答曰。在此蕴空。王问得蕴空否。尊者曰。已得蕴空法。王曰。求师头得否。尊者曰。身非我有。何况头乎。又肇法师云。四大元无我。五蕴悉皆空。将头临白刃。犹如斩春风。又舍利弗见天女。问云。何不变却女身去。天女答曰。我十二年觅女身。了不可得。教我变个什么。又镜清和尚住院三年。本院土地。要见师颜不能也。又太古郝真人。在赵州桥下办道。忽一夜闻众鬼于河边共语云。明日有一戴铁帽人来替我。言讫。杳无言耗。至次日。将暮大雨忽作。见一人头顶一铁锅遮雨。至桥下。浴洗脚过桥。太古一见喝不可洗。听真人之言。扶栏上桥而去。至夜众鬼皆至。一鬼言。三年等得一个替头。被这先生破了。众鬼欲害真人。来往寻觅不见。不知真人在于何处。嗟叹而去。真人只在桥下。鬼不能得见。又弘觉和尚住庵。天厨送供。后参洞山和尚。又来归庵。天人三日送供不见庵主。庵主只在庵中。为何不见。这些上人。皆得圆顿之法。隐身之诀。神鬼俱不能得见。四大不实。色身非久。五蕴尽空。甚是本来面目。这一句从那里得来。照见五蕴空底可是谁。

　神仙得了五蕴空　　王问三次不应承
　君王恼怒尸壳坏　　显出金刚不坏身
　狮子尊者得蕴空　　君王相问我无身
　国王不分斩首计　　死而无惧性归空
　法师晓的五蕴空　　扬说四句甚分明
　有人会得无为法　　刀不能劈本来真
　天女明得五蕴空　　舍利向前使机风
　转女为男成罗汉　　返妄归真不脱生
　镜清和尚会蕴空　　三年土地不见踪
　佛得利益神通大　　参了大道怕鬼神
　弘觉得了五蕴空　　天人送供不见踪
　无为三昧难测量　　隐身之诀显功能
　识破回头便下功　　了然脱洒悟心空
　从他世事都零落　　其中别有一神通

　　度一切苦厄者。佛悯众生。开权显实。超生越死。得免轮回苦。太上云。吾有大患。为吾有身。及吾无身。吾有何患。释云。身是众苦之本。儒云。有身有患。无执无忧。经云。三界无安。犹如火宅。众苦充满。甚可怖畏。若是有智之人。返照自己。悟得自身皆虚幻。非为真实。何况他物。一日无常。尽皆抛撒。百无一用。念念如此。心境自除。杂念自少。更要参访知识。亲近智人。求出身之路。了生死大事。忽朝㘞地一声。脱下漆桶底。便见本来面。要见本来面目么○古今无改变。人自认不真。明师说破了。元来这个心。

　若得心空苦便无　　有何生死有何物
　一朝脱下胎州袄　　作个逍遥大丈夫坚心学道似如来&nbsp;度出一切苦厄灾&nbsp;常斋到头似如来&nbsp;不惜身命似如来&nbsp;慈悲方便似如来&nbsp;孝顺父母似如来&nbsp;行门广大似如来&nbsp;不择贫富似如来&nbsp;调御丈夫似如来&nbsp;教人安心似如来&nbsp;现成得道似如来&nbsp;

　　舍利子者。辩真假二仪也。舍者。屋舍也。比四大色身是也。利子者。舍中本来一灵真性。主杖坚固体也。如客店主人暂住。主若离舍。屋即倒塌。利子常在。只是换了房舍居住。道云。身是气之宅。心是神之舍。久而神气散。又是移屋住。释云。无始以来赁屋住。至今谁识主人公。药山又云。皮肤脱落尽。惟有一真实。要见真实底么。还识这个○也未。又云。来来往往几千遭。只是世人摸不着。

　四大茅庵一间窝　　包藏天地及山河
　其中有个真仙子　　不染纤尘老摩诃(镇大罗)
　舍利元来一同居　　色身有形性无为
　性是真空不能坏　　有形决定死来催
　舍利本是坚固子　　色身不久化堆灰
　信受自己真舍利　　无始以来几曾离
　舍利是我主人公　　行住坐卧常在身
　千变万化舍利用　　元来不见体是空

　　色不异空者。更无分别也。道性非二。真空一等。只在目前。应物现形。人皆不识。长者长空。短者短空。方者方空。圆者圆空。白者白空。赤者赤空。小者小空。大者大空。远者远空。近者近空。道云。人人本有。个个不无。释云。蠢动含灵皆有佛性。儒云。一切含灵各具一太极。古德又云。尘尘是道。尘尘是佛。仙真云。何物不禀道生。何物不禀道化。随处现形。随所自在。道不远人。人自远之。返观自身是色。色中须有真空觉性。应现种种相。种种相即是真空觉性所现。永嘉云。幻化空身即法身。法身觉了无一物。本源自性天真佛。仙师云。有形假相。内包无相真形。宝公云。有相身中无相身。无相终日放光明。理会得么。

　色不异空体混合　　三世如来修蜜罗
　万法归一禅那体　　凡圣同居体禅那
　大道不分平切义　　八了无为明解脱
　障碍不着安稳处　　无诤第一并消么
　前世行恶转轮回　　今生为人尽不知
　闻着好意心怀恨　　业根深厚离更移
　无始以来修因果　　累劫种下大根基
　遇逢善事生欢喜　　定正圆明与佛齐

　　空不异色者。枝分稍异。根本无别。色空元一种。世人自分别。道云。大方无隅。混然一体。释云。总三千界成一世界。儒云。登东山而小鲁。登泰山而小天下。撤去藩蓠何彼何此。古云。贤圣常行平等智。不生分别相。三教贤圣亦是空。四生六道亦是空。上至仙佛。下至蠢动草木。个个元来是空。且大朴未散。阴阳未判。二仪未分。三才未立。有甚你我。元来皆是一个道理。因大朴散。天地合。三才成立。万生滋生。直至如今不能返本为何。只因众生执着。不知元来是空。迷己逐物。心生倒见。随物流转。不能归一。机见不同。着色着空。色空二见。若人于此。廓然悟空平等。身心内外无余。不见空色。不被物使。不被境瞒。一概平等。有何二也。便得归一。只这一。也是多了。重阳祖师云。抱元守一是工夫。地久天长一也无。古云。万法归一一何归。一归之处要君知。且道一归何处狗㖭热油铛。

　空不异色表前因　　起初之时本不分
　未曾判断无一物　　上下玄空一片空
　无阴无阳无天地　　那得日月共星辰
　无男无女无贤圣　　也无三教都无踪
　红蒙兹萌分三仪　　瞑幸始第一气生
　盘古至今随万物　　人在其中顺五行
　背明投暗心不彻　　不想归源寻固根
　身是父母阴阳凑　　思谋佛性那里人

　　色即是空者。辩个邪正之理也。空在色中世人难见。眼是色。不能见物。只是真空妙性能见。耳是色。不能听声。只是真空妙性能听声。鼻是色。不能知香臭。只是真空妙性能知香臭。舌是色。不能言语。只是真空妙性能言语。身是色。不能觉触。只是真空妙性能觉触。脚是色。不能行走。只是真空妙性能行走。手是色。不能拈掇。只是真空妙性能拈掇。且夫真空妙性。无眼能见。无耳能听。无鼻能嗅。无舌能言。无脚能行。无手能掇。意根有名无形。分为八万四千见闻觉知。总归六根。遍身互用。神通妙用。古云。通身是遍身是。道云。不须他处远搜寻。十二时中绕遍身。色空不异妙理全彰。色可色非真色。空可空非真空。总归大道不是空。且道此理如何。川老有云。有相有求皆是妄。无形无影堕偏枯。堂堂密密何曾间。一道寒光烁太虚。道云。知空不空。知色不色。名为照了。予今不免饶舌说破。若见一切有相境物。休教染着。若到情忘念绝之处。休教迷真。著相则著有。迷真则落空。不著有。方是了事底人。

　色即是空矿中金　　尘里埋没几千春
　用心掏沙寻着宝　　明师说破现金身
　眼观一切金身现　　耳听一切现金身
　鼻闻一切金身现　　口谈一切现金身
　手拈一切金身现　　脚行万里现金身
　体知玲珑金身现　　意变推详现金身
　千变万化金身现　　昼夜出巡现金身
　劈拨揽草金身现　　识了大用不见踪
　大道不离方寸地　　不须他处远搜寻

　　空即是色者。重重细说也。色在空外人被境瞒。仙师云。道无万汇。则不能显。万无道汇则不能生。释云。见色便见空。无色空不见。是以三教圣贤不见有色有空。色空双泯。内外无分别。如如常自然。光明洞耀。周遍。沙界。世人则不然也。分内分外。论彼论此。著相分别。见种种相。随声逐色。迷真不觉。出壳入壳。展转不知。改头换面。无有了期。非干他事。是自寻得底。何不及早回头自救。且道怎生救得。放下从前恶水罐。拣着痛处使金针。

　空即是色都不实　　色即是空两亏殊
　二边中间生死路　　色空双泯落便易
　凡所有相皆虚妄　　参了无为说有为
　杀佛灭祖遭刑限　　阎王恼怒鬼来追
　后学先得成佛道　　不中久习早是迟
　万法几时学得了　　哄着迷人看揽集
　大限到来无定准　　心地不明怎出离
　有人晓得祖师机　　一句了然超百亿
　一概均平有甚差　　本来元是一人家
　只因着在枝梢上　　迷了从前大道芽

　　受想行识者。贪心不了之意。因眼见。故受色。因受色。心有思想。因思想。念行。因念行。有识解。有六根。因。六根。生六尘。一识便有四大五蕴。有此五蕴色身。便著相分别。随声逐色。憎爱忧恐。从兹而起。以致流浪生死。而无停息。若要生死断。轮回止。但从起处一根照破。令四大五蕴净尽。廓然无无我。当下空寂。直下承当。空劫已前自己。寂而常照。照而常寂。太上云。寂无所寂。欲岂能生。欲既不生。即是真静。又云。唯见于空。观空亦空。空无所空。所空既无。无无亦无。无无既无。湛然常寂。释云。人亦空。法亦空。二相本来同。且道人法二空。毕竟何处住。○诸境万缘留不住。混然隐在太虚空。

　受想行识恩爱深　　无始以来坠沉沦
　翻来覆去娑婆转　　灭迹分行串四生
　胎生驼骡化象马　　卵生鸟兽变飞禽
　湿生水中化虾蟹　　化生恶趣作蚊蠓
　失脚受苦无量劫　　骨生泪海数如尘
　四生受苦人难救　　唤面又生六道中
　天人道里曾受福　　人天道里做众生
　地狱道里无边苦　　饿鬼道里灌镕铜
　畜生道里诸趣转　　修罗道里做天兵
　四生六道都转过　　地藏阎君发慈心
　着你做人寻出路　　再休入我地狱门
　改恶向善修因果　　你要成尊我不嗔

　　亦复如是者。是还元义。既无我则万法皆无。复归于空。便得返本还元也。佛家唤作万法归一。道家唤作复命归根。儒家唤作复还元初天理。到这里。言语道断。心行处灭。若动念即乖张。安排即不是。所以川老云。退后退后。看看顽石动地。理会得么。休得胡走。动着三十棒。

　甚明白　　今日才得见如来亦复如是&nbsp;心发眼&nbsp;还得&nbsp;结果&nbsp;见如来&nbsp;知下落&nbsp;理义&nbsp;归根命&nbsp;清洁&nbsp;得现成&nbsp;真空&nbsp;入大门&nbsp;无为&nbsp;无极道&nbsp;天真&nbsp;

　安身命　　妙诀一言透心怀

　　舍利子者。是本性。当面不识。火不能烧。水不能溺。箭不能伤。刀不能割。风不能飘。日不能炙。雨不能洒。描𦘕不出。毒药不能害。恶虫不能螫。只因行走路头差。所以失却波罗蜜。见舍利子么。亘古到今。不曾改变。只是来往赁屋居住。或时朱楼𦘕阁。或时草舍茅堂。或时金钉朱户。或时破庙窑龛。省得么。川老云。云起南山雨北山。马名驴字几多般。诸看浩渺无情水。几处随方几处圆。若要不来不去。须得请漏已尽。以归寂灭。如此者。永出三界外。天地不能拘。作个物外闲人○会么。向前不如退步。

　舍利子　　凡合圣　　交合一处
　圣坚固　　凡不久　　形相非长
　无的实　　有的虚　　不肯参详
　辜负了　　如来意　　不肯参详
　念心经　　每日家　　巡行数墨
　遇明师　　穷理意　　不由心慌
　立志气　　发勇猛　　休学顽钝
　参透了　　舍利子　　彻地通天舍利子&nbsp;法中王&nbsp;千变万化&nbsp;常放毫光&nbsp;永劫不坏&nbsp;真空无边&nbsp;舍利子&nbsp;法中王&nbsp;无来无去&nbsp;就是西方&nbsp;无极大道&nbsp;

　心地坚　　石也透　　舍利见前
　尊佛法　　亲近师　　不耻下问
　寻真理　　访实义　　免见阎君

　　是诸法空相者。破邪显正。诸法皆空。本非实际。仙真云。法本无法。形本非形。有形终是假。无相是真人。金刚经云。法尚应舍。何况非法。又云。一切有相皆是虚妄。若见诸相非相。即见如来。从上祖师一味谈空者。只为众生直下是空。担负不行。起种种假名。引导有情无情皆归空寂。得返本源。若信未及。但去静坐返照。照见五蕴实无所有。自然忘形忘体。得其人空。既得人空。如病安去药。其法亦空。人法俱空。自然休去歇去。经云。我身本不有。憎爱何由生。既得忘形忘体。有甚念虑可牵。到这地面。自然放下。无仙佛可做。无生死可断。无修无证。若更有丝毫可修可证。则堕生死界。永劫受沉沦。若能彻底脱洒。无所依倚。不落有无二边。如虚空独立。直下承当。空劫已前○圆陀陀。光烁烁底。有何不可。会么。乾坤两朵海中莲。一切众生虚出没。

　是诸法空相非实　　背了无为认有为
　外实里虚扬人德　　见境生心又更移
　欺师灭祖续旧情　　那上攒下趁高的
　颠倒反复风魔汉　　灭性言凡着鬼迷
　终日看方不服药　　杂念贪多一肚疵
　无佛可做才趁心　　劝人除疑与佛齐
　各人了得心间事　　哑叭做梦说不出
　法身常住无相国　　妙用在世放光辉

　　不生不灭者。理性也。此直言直说众生具足法身。真空妙性。亘古今不曾生。不曾灭。不变不移。无来无去。无旧无新。巍巍如是。太上云。寂兮寥兮。独立而不改。周行而不殆。又云。寂然不动。感而遂通。四大五蕴恁他虚生虚没。于自己法身。总无交涉。且道。既无交涉。如何步步不离。古德云。和光尘不染。三界独为尊。川老又云。得优游处且优游。云自高飞水自流。只见黑风翻大浪。未闻沉却钓鱼舟。如是者。且道有交涉也无交涉。若得五蕴皆空。有甚离与不离。会得么。水流常不住。青山镇日闲。真空一段理。无为得自然。不生不灭好欢喜&nbsp;上得岸来&nbsp;唱啰哩&nbsp;逍遥路上&nbsp;出了苦海&nbsp;西方路上&nbsp;天堂路上&nbsp;安义大路&nbsp;无极大道&nbsp;极乐家乡&nbsp;诸佛国里&nbsp;圣贤地上&nbsp;

　我今得了真实意　　宣卷念佛唱啰哩

　　不垢不净者。亦说众生本来清净法身。佛人凡圣古今僧俗男女。生死垢净。增减成败。邪正善恶。来去好歹。明暗有无。东西南北。上下里外。这些都不住。无名无相。无痕无瑕。无染无污。不长不短。不方不圆。坏不得。烧不得。如虚空。似莲华不着水。也不垢秽。亦不净洁。常劫如然。如水中月。要见么。随处放光明。几人能得见。若肯信心者。昼夜常出现。

　不垢不净自主张　　无名无相亮堂堂
　不住一切无窒碍　　纵横自在放神光

　不垢净　　是无为　　自边不住
　不住佛　　不住人　　自在纵横
　知因人　　明这句　　无为大义
　弹指中　　忽然惺　　立命安身

　　不增不减者。谓混沌虚空之体。迢迢空劫之身。如何增得。如何减得。道云。在圣而不余。在凡而不欠。释云。如如自然。无欠无余。又云。经历劫而不坏。至亘古而不迁。永嘉云。体似虚空没涯岸。上乘菩萨信无疑。中下闻之必生怪。且道因何如是。呵呵。自家绳子短。倒怨井水深。灵山会上曾相识。今日因何不认人。正是自家昧了。不知不觉。不增不减无修证&nbsp;知因&nbsp;信心得现成&nbsp;方便&nbsp;不增不减无修证&nbsp;学好&nbsp;信心得现成&nbsp;大德&nbsp;行行&nbsp;孝顺&nbsp;进忠&nbsp;贤良&nbsp;公平&nbsp;富贵&nbsp;贫贱&nbsp;僧俗&nbsp;男女&nbsp;老少&nbsp;军人&nbsp;闲忙&nbsp;病人&nbsp;罪人&nbsp;

　　是故空中者。说妙道真空。不生不灭。无垢无净。增不得。减不得。清净本然。古今不改。万劫常存。刀割不断。箭射不穿。绳系不住。火烧不燃。雨洒不湿。日炙不热。推拥不偏。击之不痛。捉之难拈。因何如是。物不碍虚空。虚空不碍物也。仙真云。真空不挂物。大道不沾尘。川老云。虚空不阂丝毫念。所以彰名大觉仙。是故空中性禀天&nbsp;圣人有道&nbsp;得道归本元&nbsp;老君&nbsp;释迦&nbsp;菩萨德道&nbsp;祖师&nbsp;智慧&nbsp;知因&nbsp;有缘&nbsp;有福&nbsp;罗汉&nbsp;参透&nbsp;久远&nbsp;明心&nbsp;见性&nbsp;

　　无色无受想行识者。表说前因也。既是空中有甚五蕴积习。虚空之体。安色不受色。安声不受声。安受不受受。安想不受想。安行不受行。安识不受识。六道四生一切假相。都无纳受。清虚妙道纤尘不立。毕竟无形。行如鸟道。坐若太虚。且道如何谓之鸟道太虚。鸟道虽行而不见迹。真空虽露而不见相。会么。

　受想行识五音魔　　如蚕结茧下汤锅
　忙忙只为名和利　　思心自纲自缠缚
　父母未生无㱔事　　随着阴阳过爱河
　一片苦海翻波浪　　越进越深无底没
　左右都是险峻地　　只为粗行步步错
　矣误仔细离乡郡　　无始以来造业多
　若免轮回不受苦　　大众高声念弥陀
　若免四生不受罪　　处心用意念弥陀
　若免六道生死业　　行住坐卧念弥陀
　若免娑婆不来往　　朝朝每日念弥陀
　若免阎王生铁面　　闻早向善念弥陀

　　无眼耳鼻舌身意者。说本性无形相也。且道无眼耳鼻舌身意。是个甚么。休得看蹉过了。予今明说。有此六根是色身。无此六识名法相。如此之者。只是教修行人。眼虽看。不要着在色上。耳虽听。不要着在声上。鼻虽嗅。不要着在香臭上。舌虽尝。不要着在味上。虽有身体。休要着在相上。须要忘形忘体。意虽应事。不要着在境物上。要常应常静。道云。眼不观色。耳不听声。舌不贪味。鼻不嗅香。身不妄动。意不狂乱。儒云。非礼勿视。非礼勿听。非礼勿言。非礼勿动。便是无眼耳鼻口身意也。亦是六根清净。便是六尘不染。又是六识皆空。总而言之。十八界静也。又名六耗消亡六贼死。一真不动六门关。总而言之。十八狱空也。断也。若此则天堂近也。便见本来法身。要见本来法身么。在眼曰见。在耳曰闻。在鼻曰嗅。在舌曰谈论。在手拈掇。在足运奔。全体起用。全体法身。非是六根四大见闻知觉。休认四大六根为己。金刚经云。凡所有相皆虚妄。道云。悟者忘念归真。迷者著相失本。尽是假名引导。众生不可知得便了。须要亲见法身。若得亲见转凡成圣。若听人言说。或文字上知解。如𦘕饼充饥。似说酒止渴。终不济事。虚实云。华药栏莫颟顸。星在秤不在盘。重阳祖师云。休教错认定盘星。且道此句如何说。谓盘只可等物。知轻别重者。皆在星上。祖师又恐人错认定盘星。讨准定盘星。定盘星也是死物。不知轻重。是以休教错认定盘星。一般都是星。有用得着底。有用不着底。此皆喻法。精细审察。休执着一边。且道此理如何。真性与识性。真神与识神。一般同住止。一假一成真。

　道在寻常日用间　　究察观想细细参抬手动足&nbsp;全凭道&nbsp;闲忙动静&nbsp;道现前&nbsp;眼观万境&nbsp;耳听声色&nbsp;鼻闻香臭&nbsp;开言吐语&nbsp;吃饭穿衣&nbsp;千变万化&nbsp;存心忍耐&nbsp;改恶向善&nbsp;买卖营运&nbsp;看前顾后&nbsp;

　有道扶持身体健　　英雄家杰神气刚
　道不在时身无主　　鸳鸯气断不中看
　当时败坏难留恋　　五零四散被蛆钻
　学道不脱生死苦　　为人空住在南阎
　借假修真真常在　　万劫无更不论年

　　无色声香味触法者。本无六尘也。皆从一根上起。若识的从根本生起处是妄。且休认苗。仙真云。扬汤点沸。不如釜底抽薪。释云。要伐其树。先去其根。枝稍自坠。既识根本。弃假归真。识得我身非有。我身尚无。万法皆空自然清净。观身无身。观法无法。都归空寂。无色声香味触法也。我心本空。罪福无主。何者是罪。何者是福。经云。谛观心本来空。是则名为真忏悔。且道忏个甚么。悔个甚么。忏其前愆。悔其后过。既得诸根断。何处可生苗。

　无色声香味触法　　打扫洁净现心华眼不爱色&nbsp;为洁净&nbsp;从根涌出现心华&nbsp;耳不受声&nbsp;鼻不嗅香&nbsp;舌不贪味&nbsp;身不触相&nbsp;意不住法&nbsp;

　六尘不入无魔境　　大圆镜智现心华
　六门平彻都无了　　妙观察智现心华
　无相家风本现成　　人人心地发光明
　豁开自己神通藏　　受用无穷出世人

　　守真志满。立定根基。还元无那移。穷理尽性。寂灭第一。无相家风。谁敢受持。真空圣境。无缘到不得。

　　䦚通显道甚深功德宝卷上
卍新纂续藏经第 26 册 No. 0575 般若心经注解


　　䦚通显道甚深功德宝卷下

　　说。无眼界乃至无意识界者。本来无形。若眼界净。意识安。因执有眼。连累十八界不安。但去眼根。反究虚假。古德云。眼是障道魔军。着境自迷回路。仙真云。眼观心动。着物迷真。吾身非久。六根皆归败坏。静审四大都无实义。惟有真空妙性。长劫不坏之体。湛然常在。亦无修证。释氏云。那伽长在定。无有不定持。先师云。定中境界。静里乾坤。自然而然。做作又不是也。既得定力。有甚散乱。如同秋月。圆陀陀。光烁烁。普天匝地。无有不照着处。说个照着。亦是自然非妄想故。拾得又云。吾心不比月。比月有圆缺。一盏无油灯。照得十方彻。山河大地不能隔碍。光明洞耀。迥脱根尘。体露真常。本无染污。但离诸缘。便是仙佛。

　无眼界　　乃至空　　无意识界
　从本来　　旷大劫　　盘古至今又无&nbsp;眼&nbsp;又无&nbsp;耳&nbsp;难猫难𦘕&nbsp;鼻&nbsp;舌&nbsp;万般音声&nbsp;身&nbsp;意&nbsp;难量难测&nbsp;

　无形相　　能变化　　广有神通
　这真身　　与世间　　无有比对不是&nbsp;佛&nbsp;不是&nbsp;人&nbsp;非是众生&nbsp;男&nbsp;女&nbsp;不是凡圣&nbsp;古&nbsp;今&nbsp;非相非空&nbsp;

　这妙意　　人人有　　终日显现
　浑身上　　细搜寻　　不见其踪
　暗思想　　心内喜　　多亏师傅
　慈悲心　　教道我　　才得分明
　请心经　　说一遍　　言言见谛
　谈妙法　　论无极　　句句超宗
　精裸裸　　赤刹刹　　光明出现
　生不惧　　死不愁　　不坏金身

　　无无明者。万缘不生也。无明是黑暗不停之念。一切众生尽有无明。因有无明。起多种差别。百般烦恼。皆是暗昧之心。故令如是。道云。暗昧心不止。地狱畜生本。释云。无明不见菩提路。不觉将身落火坑。儒云。寸心不昧。万法皆明。又广成子云。木去火则不灰。人去情则不死。太颠云。心处六情。如鸟投网。造罪恶业。如蛾赴灯。出壳入壳。转转不觉流浪经劫。皆因无明而起。因有无明有行。因行有识。因识有名色。因名色有六入。因六入有触。因触有受。因受有爱。因爱有取。因取有有。因有有生。因生有老死忧悲苦恼。皆因无明为始。于此亲见无明。降伏令死。死中更死。诸漏自尽。烦恼永断。三毒自灭。恶根自除。直截根源。莫顾枝梢。根若截断。枝叶自枯。不见有身。身尽无明尽。尘垢亦尽。万劫尘沙数罪。一时顿息。轮回生死。一时消灭。无无明&nbsp;心豁亮&nbsp;才知下落&nbsp;兼落归根&nbsp;才知端的&nbsp;道理分明&nbsp;不图修福&nbsp;不求皇宫&nbsp;不求来世&nbsp;不图转生&nbsp;有身有苦&nbsp;不求人身&nbsp;不图有相&nbsp;清净法身&nbsp;无无明&nbsp;认的他&nbsp;西方大路&nbsp;无相家风&nbsp;爱的是&nbsp;极乐世界&nbsp;立命安身&nbsp;

　　亦无无明尽者。洁白之意。道理精通。迷则颠倒妄想。是无明业心。悟则转凡成圣。是圆明觉性。都是一般心地。只争明与不明。太上云。同出而异名。永嘉云。无明实性即佛性。幻化空身即法身。若执幻身是我。即有无明。有无明。即生三毒。起三恶业。三业昏暗。六根内盲。因此不觉不知。背觉合尘。堕三恶道。如有智慧之人。能转悭贪心。为喜舍心。转嗔怒心。为欢喜心。转愚痴执着心。为圆融脱洒心。更改六贼为六神通。于此一二转得改得。自然转凡成圣。凡夫即是圣人。若转不过改不得。圣人即是凡夫。如何凡人被物转。圣人能转物。百姓日用而不知。终日忙忙。被物所引。日久月深。离家渐远。不得还乡。迷真失本也。若是会万物归于自己。岂得迷失真本也。川老云。终日忙忙。那事无妨。不求解脱。不乐天堂。但能一念归无念。高步毗卢顶上行。道云。居尘不染尘。在欲而无欲。身心如如。内外无余。须是打成一片。与空劫齐。形影不存。反观己身。我身不实。余者皆空。我身尚假。有甚无明。

　无无明尽万物绝　　铁面无情不须说
　玄妙之法风不透　　无为道理甚严切
　无智众生空磨乱　　广揽杂念不如拙
　看经不解如来意　　口念心违意不彻
　妄想牵连过一生　　摘叶寻枝无休歇
　敬奉尊师守根源　　顿除疑心真了洁
　瞥然如是知端的　　佛祖都是这等说
　肯把心经信一句　　弹指明白超三界

　　乃至无老死者。修行之人。须要妄形忘体。我身既无。有何无明。无明既无。生死亦断。太上云。内观其心。心无其心。外观其形。形无其形。远观其物。物无其物。三者既悟。惟见于空。金刚经云。无我相。无人相。无众生相。无寿者相。三者既无。四相皆空。有何无明老死。万法自空。即是仙佛。只这仙佛两字。也是多了。亦乃强名。且众生颠倒。被目前幻境所惑。习性所牵。形影变动。不能作主。随物流转。因执有我。妄心不灭。人我不除。执着声色。堕落生死。若是见性之人。目前无法。亦无众生。心佛及众生三无差别。平等真法界。一体同观。万法归一。且怎的同观为一。仙真云。虽则枝分稍异。根本无殊。派别流差。百川还海。且太极未判。混然一气。岂有二耶。天地既分。而有高下。一生二。二生三。三生万物。皆一气所化。天也是道。地也是道。人也是道。有情无情。皆受道气所生。观稍末则万汇不等。知根本则一概无殊。仙真云。平等不二者。是全真之丈夫。若识破这个道理。生则从他生。老则从他老。病则从他病。死则从他死。生老病死。不曾干碍着我。沤生沤灭。○波翻浪滚水本常然。太颠云。到家底人。不见有生死。亦无生灭。天堂地狱。六道四生。一切幻化。于彻底的人。总无交涉。自然全身放下。古云。诸行无常一切空。即是如来大圆觉。

　乃至无老死也无　　无始以来在阎浮
　未曾初分先有性　　性是如来无量寿
　成住坏空经多少　　天地循环不计数
　空里现形形有坏　　空是无极空坚固
　未有天地空在前　　空生阴阳空是母
　迷人不解元流义　　可叹学徒心性粗
　口大舌长夸能会　　欺师慢文杀佛祖
　破邪显正不纳受　　连泥带水非丈夫
　乃至无老寿延长　　不生不灭似神仙
　时节到来因缘至　　返妄归真入本源
　多亏祖师真妙法　　说破前因出苦沦
　我今得道安身处　　心心念念不忘恩

　　亦无老死尽者。既无老死。常劫如然。岂有穷尽。有尽是色身。无老死是真空法相。既不著有。亦不滞空。活泼泼的。转辘辘的。圆陀陀的。光烁烁的。岂有尽耶。修行人先要打当干净。才有相应处。太上云。损之又损之。以至于无为。无为而不为。大颠云。学道之人。如剥芭蕉一般。去一层又去一层。直至去尽无下手处。自然返本还元。得五蕴空。如未生相似。烧了一般。到空不空处。脱体全忘。不存踪迹。要通身手眼。不立纤尘名字。何况他十二因缘。六度万行头陀苦行一时顿脱。如枯木死灰。如百无一会的人。古云。不是洗心除妄想。都缘无事可思量。若更说生说死。说因说果。说心说性。则被法缚也。永嘉云。心是根。法是尘。两种犹如镜上痕。痕垢尽除光始现。心法双忘涅槃城。

　亦无老死尽凡情　　旷劫常然岂有穷
　四面八方无障碍　　一体同观有甚誩
　法身普覆大千界　　恒沙诸佛混源中
　三世如来都在道　　本性相连太虚空
　各人了得心间事　　千灯一室光不分
　念报明师难酬谢　　不落分别报祖恩
　到岸从来不用船　　坦然大道透常安
　了知元不因他悟　　面目分明总一般
　前又三来后又三　　拟议商量总不堪
　饶汝识情俱绝断　　三生九劫更重参
　一段生涯六不收　　从前万法尽非俦
　轻轻擘破三千界　　直得恒河水逆流

　　无苦集灭道者。既忘其形。即得生死断绝。更无穷尽。有甚苦集灭道。先师云。因有身心招众苦。能忘身心苦何生。释云。身是众苦之本。心是恶业之根。若能放下身心。便登菩提彼岸。大颠云。小乘之人。日夜精进。六度万行。心外求法。免此四谛。出世界。免轮回。无有是处。诸佛为大事因缘。出现于世。不以小乘法济度于众生。大乘之者。学无为法。端坐念实相。众罪如霜露。慧日能消除。存于间处收摄其心。端坐不动。观一切法。皆无所有。反观四大有身非觉体。无相乃明真。自知空寂。顿观净尽无功之功。长劫不坏。无为之为而不为。如如不动。湛然常寂。莲经云。诸法从本来。常自寂灭相。佛子行道已。来世得作佛。定慧力庄严。无迷无悟。无苦无乐。无寂无灭。无道无得。无慧无失。本来无一物。明镜亦非台。到这里。修证即无。染污不得。一超直入如来地。要见如来么。如来。似来不来。似去不去。送之即不得。留之亦不住。

　无苦寂灭道路穷　　无福无罪脱凡笼
　既忘其形生死断　　得了金刚不坏身
　因有身心招众苦　　能忘身心苦何生不求&nbsp;人身&nbsp;生死断&nbsp;不求&nbsp;成佛&nbsp;脱凡笼&nbsp;神仙&nbsp;菩萨&nbsp;罗汉&nbsp;果位&nbsp;

　放下贪心登彼岸　　背尘合觉道才真
　不住相法超生死　　返妄归真道圆成
　小乘不肯修功德　　嫌贫爱富大妄心
　修下来生无量福　　倚富欺贫集业根
　阎王恼怒佛不喜　　那里安刹这样人
　若想脱免轮回苦　　驴长肌角瓮生根

　　无智亦无得者。自身尚假。岂有得乎。道云。实无所得。为化众生。名为得道。释云。亦无人亦无佛。大千沙界水中沤。一切圣贤如电拂。又云。不是心。不是佛。不是物。大颠云。到这般田地。如贼人空室。无物得偷。道经云。离种种边。名为妙道。释云。自性清净。实无一法可当情。本来付有法。付了然无法。个个心自悟。悟了无无法。无得无失。无进无修。胸次才有丝毫。有得有失。我能我会。我悟我答。我聪明我智慧。尽是增上慢。人我不除。皆堕生死。若是真实道人。总不如是。自有出身之路。且道如何是出身之路。打教四边净。自好向前行。本来这个没纤尘。只怕时人错认真。放下了然无一物。何处不是旧家风(武陵春)。

　无智人　　不能得　　出身之计
　忙一生　　乱一世　　还入幽冥
　无智人　　每日家　　只会作恶
　无常到　　生死至　　走路无门
　害生灵　　又怕他　　杀鬼追命
　不信佛　　不信法　　可想念经
　无智人　　常念佛　　不知下落
　到临危　　无投奔　　那里安身
　无智人　　会诵经　　不明佛义
　趁强心　　不参师　　空过一生
　无智人　　倚相修　　不辨真假
　到临危　　靠不着　　劳而无功
　无智人　　不念善　　誩名夺利
　瞒心地　　欺天理　　罪业随身
　无智人　　吃迷斋　　不肯参道
　佛不喜　　神祗怒　　无处逃生
　今世因　　来生缘　　还遇佛会
　种善根　　遇正法　　亦得起生
　顾儿女　　置家缘　　别人情受
　作下业　　去受苦　　那个知恩

　　以无所得故者。得无所得一体空虚。修行人到这里。入大乘之位。众生因甚轮转。不能休息。因不曾见性。鲜无智慧。不能广悟无量空义。执着自己胸次学解。误却本心。大颠云。从外入者。不是家珍。仙真云。学他心内言。终是别人语。众生被干慧学解广览。积习在心。遂成我慢。古云。若有丝毫便是尘。尘若不消。只知传说事。尘若消尽。诸境亲见。诸事亲知。如明眼人登高山。无所不见。修行人须是究竟到空劫齐。不落第二见。归根得旨。方有相应。若是执着人我。便生轻易。善心比丘讲得维摩经。增上慢。人我不除。生陷地狱。云光法师讲得天华乱堕。贪嗔不改。堕落堰牛。若要超佛越祖。须是念念空寂。世间幻化。一切客尘。惟太虚之体。声色不存。纤尘不立。如虚空相似。便是了事清净安乐道人。

　一无所得故不能　　不肯学好作恶人
　光阴有限能几目　　忽的无常入幽冥
　万贯家财将不去　　亲戚六眷不见踪
　朋友弟兄难顾盻　　妻妾儿女也是空
　无常杀鬼来追命　　千头马面不放松
　入的阴司森罗殿　　阎王恼怒气冲冲
　来来往往饶你命　　放回阳间去修行
　教你为人还不善　　佛言只当耳边风
　弃恩背德休怨我　　送在阿鼻你受用
　石消芥尽麻无粒　　三灾已了才翻身

　　菩提萨埵者。西天梵语也。东土翻为人空法空。大颠云。了得人空名曰菩提。了得法空名曰萨埵。人法俱空名曰妙觉。若四果小乘著相修行。精进苦行。及至修无漏。断尘沙惑。果行圆满。得四果阿罗汉。如獐独跳。神通狭劣。堕在声闻辟支佛里。不能接物利生。若不见性。不得到圆顿之位。须是见性。若得见性。反掌之间转凡成圣。自然机缘悟佛三昧。知大道根源。虽无师智。自然智多。种种方便。度诸迷悟。同登彼岸。更不受生。教外别传。入圆顿无碍法门。且道如何是无碍法门。缅平一等七通八达。

　菩提萨埵人法空　　无修无证得现成
　圆觉菩萨来作证　　岂有五派及三宗
　菩提萨埵一物无　　每日坦然觜嚧嘟
　试观十五三更月　　众星朗朗一月孤
　菩提萨埵空不空　　破邪显证放光明
　微尘世界不能比　　难描难𦘕本来人
　菩提萨埵人法没　　太极以前一物无
　无极变化生二仪　　五行分开大极图
　菩提萨埵亦是空　　识得根源莫顺情
　丈夫自有冲天智　　不向如来行处行
　虚空不增又不减　　不增不减是吾身
　万物不占虚空性　　性空不占世间尘

　　依般若波罗蜜多故者。此中间六个字。依前种种解说。修行得大智慧。既有智慧。必登彼岸。而复太虚最尊最胜。悟性般若。天上天下无有及之。道云。十日有为。不如一日无为。又云。一年学教。不如一日通道。古德云。千日学法。不如一日学般若。大颠云。般若通透大光明藏。如人入海转入转深。闻佛知见。悟佛知见。有大神通变化多般。方便应现种种相。随机利物。不落第二。一体同观。平等真法界。无众生可度。亦无佛可做。理会得么。水流异派。到海同源。

　般若波罗蜜多圆　　久病眼之当时安
　多亏明师真法语　　身轻体快心地宽
　遇佛三昧明理性　　闻佛三昧识根源
　悟佛三昧有功德　　无为三昧得自然
　道德无为无不为　　无为之理总一般
　众生有分及有缘　　失家累劫今得还
　深悟无极先天性　　轻轻跳出死生关
　般若现前无挂碍　　横身宇宙莫疑猜
　虚空拶破难藏复　　大道分明归去来
　无来无去亦无形　　出入错认定盘星
　好个自在真空法　　返本还源旧家风

　　心无挂碍者。即悟真空妙理。廓彻太虚。清净本然。常得自在。仙真云。心若太虚。不染一物。释云。心同虚空界。尔等虚空法。证得虚空时。无是无非法。既然与虚空混为一体。有何差别。是与不是。内外清净。内空外空。当体即空。未有天地先有此空。太上云。有物混成。先天地生。又云。无名天地之始。有名万物之母。视之不见。听之不闻。搏之不得。迎之不见其首。随之不见其后。五目不都其踪。二听绝闻其响。川老云。堂堂大道。赫赫分明。人人本具。个个圆成。只因差一念。现出万般形。六祖云。我有一物。上拄天。下拄地。无人识得。若亲见一面。超过诸佛祖。出三界。不堕轮回。为人自肯自信。得无碍法。决定无碍。会得么。扯碎幔天网。去了当道石。以是无遮挡。今日才出期。

　心无挂碍了妄缘　　识破红尘不相干
　观尽一切无情分　　恩爱断时得自然
　知因不求西方境　　净土元是无相天
　十方都是佛行处　　清净法身广无边
　视之不见无形相　　听之不闻空无言
　迎之不见为玄妙　　其首随之可现前
　堂堂大道常睹面　　赫赫分明照大千我今&nbsp;得了无极道&nbsp;多亏明师送过关&nbsp;得了安身处&nbsp;得见无生母&nbsp;认得娘生面&nbsp;

　　无挂碍故者。内外清净。诸缘脱洒也。如丽天杲日。光满大千。无所不照。一切虚妄境界。总无挂碍。东去无穷。西去无极。纵横自在。幻境不能所拘。本源自性天真长劫不坏之体。无去无来。无变无异。雾开日自现。尘尽镜自明。故之一字。是圆满之义。极则亦是真常之理。不可言说。因说不得。故曰故。金刚经云。无法可说。是名说法。儒云。道本无言。开口失理。仙师云。道本难说。须当自悟。一撞金钟响。高楼送鼓声(惊醒梦中人)。本来空没碍。著相自家迷。若人回得转。仙佛一般齐。

　无挂碍　　性是空　　焉能有此
　寂灭教　　难得惺　　多有不通
　用意参　　细观察　　须要到底
　知轻重　　辨黑白　　自然分明不思&nbsp;今&nbsp;不思&nbsp;古&nbsp;心无挂碍&nbsp;人&nbsp;佛&nbsp;昼夜安宁&nbsp;凡&nbsp;圣&nbsp;心&nbsp;法&nbsp;相&nbsp;昼&nbsp;善&nbsp;恶&nbsp;心&nbsp;修&nbsp;证&nbsp;昼&nbsp;成&nbsp;坏&nbsp;心&nbsp;好&nbsp;反&nbsp;昼&nbsp;戒&nbsp;律&nbsp;心&nbsp;有&nbsp;无&nbsp;昼&nbsp;

　这些事　　本来无　　不可执住
　把万法　　放的下　　自在纵横

　　无有恐怖者。既心无挂碍。真常自然圆满。更有甚么恐怖之心。若到此地。悟得性空。东西不辨。南北不分。不被明暗所瞒。不被坊隅所当。不被阴阳所拘。不被造化所役。似此有甚忧苦可怕。有甚生死可怖。不与万法为伴。常自独行独步。上天仰之无穷。入地去之无极。山河石壁。地水火风。于此往来。总无挂碍。侧掌行千里。回程转似飞。天地莫能拘。神鬼莫能测。唤作大觉金仙。何者是。不须觅火把灯寻。渴饮饥餐常对面。无有恐怖&nbsp;心豁亮&nbsp;无有恐怖&nbsp;物不占&nbsp;杂法灭&nbsp;不受瞒&nbsp;波浪尽&nbsp;离颠倒&nbsp;出苦海&nbsp;彼岸边&nbsp;无有恐怖&nbsp;明大义&nbsp;无有恐怖&nbsp;到安养&nbsp;心中喜&nbsp;得自然&nbsp;逍遥乐&nbsp;受用常&nbsp;安身命&nbsp;不落偏&nbsp;可满意&nbsp;谢苍天&nbsp;

　西方净土人人有　　不假修持已现前
　诸上善人如见性　　阿弥陀佛便同肩

　　远离颠倒梦想者。若挂碍无恐怖绝。自然远离颠倒梦想。仙师云。日间无想念。夜后少梦寐。释云。梦因想生。想因梦生。世人只知合眼有梦。不识开眼也有梦。如何是开眼有梦。仙师云。假若金银过北斗。大限来时一梦中。岂不是开眼也做梦。若要梦觉。直待无常。方省生前所作所为所贪所爱。一切万缘。尽是一场春梦。只自己一身也顾管不得。到此省时晚矣。若是有智之人。忽然自省自觉。无常到来。此贪欲爱乐。尽是轮回之种。地狱之因。远离颠倒。悟本性空。即知此身必无。古云。圣人无意无固。无必无我。无依无倚。无晦无明。无相无名。无强无弱。无秽无净。无止无作。无任无灭。无默无言。绝思绝虑。一切语言道断。心行处灭。大上曰。实无所得为化众生。释云。道妙幽微。不可得见。大颠云。死了烧了。无饥无渴。无寒无热。无起无倒。无坐无眠。无六根。无九窍。无四百四病。无八万四千虫。永无颠倒。若不如是悟去。清净界中才一念。阎浮早通八千年。会得刹那间。不会尘沙劫。死死生生。展转不觉。睡长梦而不醒。万劫颠倒而无止。颠颠倒倒。死了又生。生了又死。梦醒又梦。睡觉又睡。迷中更迷。终无了期。若有人打得彻透得过。永免颠倒也。远离颠倒&nbsp;莫顾稍&nbsp;守定自性根基牢&nbsp;不作恶&nbsp;罪山业海一齐消&nbsp;凡情退&nbsp;一切业缘不能缚&nbsp;妄心无&nbsp;自然魔境终须少&nbsp;恩爱断&nbsp;枷锁解脱乐淘淘&nbsp;心明朗&nbsp;闪开浮云光烁烁&nbsp;不随相&nbsp;破邪显证智量高&nbsp;无执法&nbsp;微尘世界碍不着&nbsp;

　生死循还那个逃　　此心未了慢途劳
　时今不做轮回梦　　只走人间这一遭

　　究竟涅槃者。反自穷究己身。尽是虚假。一日无常。尽皆败坏。难以留恋。如是究竟则可矣。本来无此四大。因世人皆执有身。迷己逐物。弃亲向疏。认贼为子。妄将四大六根。为实。作种种业。受种种苦。轮回万劫。不觉不知。不能解脱。默然自省。如此日夜不离当念。自觉自照。细细参究。此六根五蕴。从尘劫已来。本自无有名相。皆不可得。亦无成仙作佛。亦无六道四生。种种皆不可得。竟者尽也。到这里。一概平等。尽底掀翻。万缘顿息。内外无余。川老云。如斩一握丝。一斩一齐断。又云。一拳打破化城关。一脚趯翻玄妙塞。南北东西任往来。休觅大悲观自在。大颠云。离四句。绝百非。知见无见斯到涅盘。且涅盘无者非死也。乃是寂灭无生无死之谓也。太上云。湛然常寂。佛经云。生灭灭已。寂灭为乐。寂者。寂然不动。灭者。诸法不生。实无生死也。且道无生无死。怎生模样。莫听声不是相。识得虚空还一样。

　涅盘清净无是非　　能揽不如快些推
　狂言狐行童作戏　　周回不定转得迷
　三灾非是天降予　　皆因都是自寻得
　弃亲向疏无才汉　　逞强不顺祖师机
　四十八愿不当重　　口念心安意有违
　祖祖相传无为法　　却将有为当真实
　凡所有相皆虚妄　　连泥带水非善逝
　龙蛇混杂千打哄　　乱性之法难出期
　究竟自身元不有　　更须放下莫愚痴
　涅盘路上无朋伴　　大道无人我是谁

　　三世诸佛者。过去庄严劫一千佛。未来星宿劫一千佛。现在贤圣劫一千佛。三世三千佛。更有穷劫佛不可说。不可说。数量不可尽。此诸佛皆从修证所得。川老云。种瓜得瓜。种果得果。又云。一佛二佛千万佛。各各眼横兼鼻直。昔年曾种善根来。今日依前得渠力。道经云。种兰得香。种粟得粮。为善降祥。为恶降殃。且三世诸佛。不修不得成。人身中亦有如此诸佛。变化不一。因习气所昧。境物所障。自家迷了。却不认得。若于心无心。便是过去佛。寂然不动。便是未来佛。随机接人。便是现在佛。清净无染。便是离垢佛。出入无碍。便是神通佛。到处优游。便是自在佛。一心不昧。便是光明佛。道念坚固。便是不坏佛。各各诸佛自身俱有。说亦不能尽。变化多般。惟一真耳。过去未来现在。皆同一体。如虚空。不异相。不自相。不他相。非无相。非取相。不此岸。不彼岸。不中流。观其寂灭。永不断灭。若人如此顿悟。直下承当。迢迢空劫。尽在如今。放光动地。人法俱忘。不见有过去未来现在。究竟到尽无尽地。即是空。空我无我。我我尚不可得。空色亦无。三世自空。非识不灭。识性自空。前际后际中际亦空。休落空见。要见三世诸佛么。咄。沿河休害渴。把饼莫言饥。

　三世诸佛满太虚　　外相分别妙在一
　一是无极真空体　　真空包裹天和地
　尘尘刹刹都是佛　　个个心内发光辉人人都有如来意&nbsp;众生迷闷不得知&nbsp;无极化身千百亿&nbsp;圆满报身无善恶&nbsp;清净法身广无边&nbsp;

　有能觉得些子意　　通天彻地透玄关
　游行三界还本位　　安分守己实不亏
　无佛可做是天真　　守真志满无上得

　　依般若波罗蜜多故者。修行人须要智慧百种方便。去无始劫来习性。调和成一真之性。而登彼岸。若不见性。卒难成就。此句是三世诸佛之母十方诸佛依此修行。果行圆满成等觉。若离此句修行。虽经多劫。久守勤苦。望成大道者。鲜矣。属小乘法。堕在声闻缘觉辟支佛。鬼仙人仙地仙有为之法。终不成就一切圣果。须当精进。存有能所依般若波罗蜜多法。得无上正真之道。唯此一事。若别修行。过此法者。无有是处。此是教外别传。此法亲见自性方乃传授。千圣不传。自悟自信。不容授记。圆顿之位。独孤标法。参善知识。求问至人。凭师指示。有缘契悟。圆顿教没人情。若有私心传授。是外道法。有分付。有传授。有得即有失。有教有授。尽是外道邪见。生死根本。仙师云。法有三千六百门。直须知有个玄微处。不在三千六百门。仙佛祖师自修自证。本无语句。亦无一法与人。若有一法授记。不名释迦。不唤道人。道本无言。只是教人自修自悟。说着不真。若被人教坏。急须吐去。大凡为人。须从自己流出无量大义。用之无尽。上根之人。一闻千悟。具大总持。中下之机。多闻多不信。太上云。上士闻道。勤而行之。中士闻道。若存若亡。下士闻道大笑之。此乃难信之法。希有之事。

　般若波罗蜜多故　　个个要寻出身路
　无极大道透长安　　放心稳便休恐怖
　望常久远到地头　　明心得见无量寿
　三世诸佛赴龙华　　恒沙如来无期数信心就是&nbsp;安养国&nbsp;信心&nbsp;就是真净土&nbsp;极乐天&nbsp;善神谨&nbsp;拥护&nbsp;安身处&nbsp;无极谨&nbsp;背祖忘恩不依教&nbsp;现在诸佛不&nbsp;破邪显证不顺情&nbsp;感动诸佛不&nbsp;

　有理休学无行人　　得道全凭阴骘助

　　得阿耨多罗三藐三菩提者。西天梵语也。阿耨言无。多罗言上。三藐言甚。三菩提言深。东土翻为无上甚深。又云成等正觉。此四个字。须是亲见。古云。见道方修道。不见复何修。一大藏经。说此四字不能尽。诸佛亦说不尽。三教圣贤皆修此四个字。尽归圣道。成等正觉。今人若能依此般若波罗蜜多。三藐三菩提法修行。廓然顿悟。亲见无上甚深。自知当作仙佛。直超圣果。妙道虚空是祖宗。分真应化亦无穷。若人肯悟真常道。识得从前旧主公。

　阿耨言无一体空　　多罗言上独为尊
　三藐言甚无为义　　菩提言深道理精
　无上甚深四句偈　　佛流在世立教门
　四句妙偈三藏母　　一切修行尽包笼
　有人会得明四句　　一法通时万法通
　超生越死离苦趣　　得了金刚不坏身
　胁枝打坐逍遥法　　顺席立禅自在工
　倚墙靠壁真罗汉　　吸流呼嚧了道人
　不垢不净无修证　　不增不减是现成
　不生不灭无量寿　　虚空现出活世尊

　　故知般若波罗蜜多者。因修行。得见无上甚深之道。知般若波罗蜜多之神力也。且过去诸佛慈悲怜悯众生。百种智慧方便之力化人。使泥土木雕黄卷赤轴。说因说果。但以假名引导有情。将善恶报应之事。天堂地狱之说。使人改恶从善。离假归真。声闻缘觉十圣三贤诸佛地位。次第接引。仙师云。千里程途。逐步而进。释云。千仞宝台。非一圾而上。忽然自悟自见本性。超过诸佛位次。一超直入如来地。若不见性。向外驰求。终不成就。道云。千日学道。悟在一时。只这一时。便得轻快。诸上善人同归一处。若是学解。就古人唾津。尽是外道邪见。生死各路。随业受报。不可共语。岂不闻须菩提尘劫以前修行。直至释迦会下解空第一智慧。请问四句偈。廓然顿悟。涕泪悲泣。自叹云。前所得慧眼。未闻此经。三世诸佛皆从此经流出。如何是此经。虽然无一字。昼夜放光明。

　般若者　　省回头　　抽胎换骨
　悟无生　　答根本　　别换身心
　谈论话　　比寻常　　伶牙俐齿
　心明了　　知前后　　无所不通
　天开雾　　退浮云　　光明出现
　似寻常　　地泉涌　　百草重生
　走兽欣　　飞禽喜　　空中展翅
　满山川　　花开放　　见性明心
　波罗者　　因的声　　虚空粉碎
　见亲娘　　铁面皮　　元是无生
　犹如似　　一轮红　　乾坤普照
　尽十方　　遍法界　　无点昏云
　千七百　　玄妙门　　门门劈破
　遍大地　　葛藤窝　　连土除根
　绝轮回　　证金身　　工圆果满
　转法轮　　救济俺　　出离迷津
　累劫中　　苦修行　　坚心不退
　若不是　　真实行　　怎敢天宫
　在凡夫　　本不少　　自为八两
　入圣位　　本不增　　依旧半斤
　本不生　　本不灭　　妄生颠倒
　但回光　　肯返照　　个个圆成

　　是大神咒者。人人具有。不修难明。神咒亦是众生心地法门。有大神道。通云。心有主宰。万邪难侵。儒云。心正可以辟邪。度人经云。万邪不干。神明护门。能驱邪立正。变死人作活人。改魔境为仙境。头头示现。物物全彰。信手拈来。百无妨碍。此大神咒。举心动念。鬼精灭爽。返本还源。外道魂惊。精灵伏匿。此密咒也。神通并妙用。何处不相随。有大威神力。仗剑邪魔息。不离方寸地。同居人不识。

　是大神咒有功能　　智慧般般物物通
　未曾开口先知觉　　性如寒潭彻底清
　难量难测真空体　　千变万化显灵根
　诸佛命脉风不透　　拨开心地正妙门
　一段清虚为大理　　有相身中无相身
　猫不成来𦘕不就　　无为三昧鬼难明
　巍巍不动安身处　　普光三昧照魔精
　凡圣同居凭柱杖　　魔来侵害休顺情
　个里本无元字脚　　空中谁敢强安名
　等闲点出金刚眼　　照破魔王八万程

　　是大明咒者。一点灵光。自然晁耀。照彻十方。射透三界。山河大地无有隔碍。过于日月。无处不照。吕祖云。一点心灯焰焰生。不劳挑剔朗然明。得来照破人间暗。独放寒光满太清。木性弥陀一段光。扬眉竖目亮堂堂。昼夜常明无间断。时时不昧现西方。巍巍一朵紫金莲。垂光万道照大千。悟知极乐刹刹现。了达净土在目前。是大明咒&nbsp;现金光&nbsp;是大明咒&nbsp;照十方&nbsp;心发朗&nbsp;亮堂堂&nbsp;川山海&nbsp;无遮拦&nbsp;通天眼&nbsp;耀空苍&nbsp;光一体&nbsp;在天端&nbsp;周围照&nbsp;不落偏&nbsp;

　日月往来明又暗　　无明无暗自己光
　两轮日月天地眼　　未曾初分光在前
　光中化佛无数亿　　都合无极体相连
　神通化现能改变　　清净法身道理全

　　是无上咒者。得见自己光明。照见从前黑暗。无有能极者。此神咒最上。无过于此。是为第一。一切诸法。皆不出于心咒也。光明洞耀。普照十方。包含法界。独古乾坤。将别神咒。要过此咒。终不能及。是无上咒者。道云。心是众之王。释云。心是法中王。只这一件王不动。万姓自安。心若不乱。诸邪不起。是无上咒&nbsp;一段空&nbsp;是无上咒&nbsp;未曾分&nbsp;无南北&nbsp;无西东&nbsp;无上下&nbsp;内外同&nbsp;无日月&nbsp;无暗明&nbsp;无凡圣&nbsp;无人伦&nbsp;无今古&nbsp;无始终&nbsp;先天母&nbsp;独为尊&nbsp;无极道&nbsp;大极身&nbsp;

　太极元是无极体　　无极元是大极根
　太极始初分两仪　　清浊升降天地踪
　阳为父来阴为母　　聚集成形化为人
　三才变化无穷尽　　枝枝叶叶到如今

　　是无等等咒者。此咒无有等齐也。不可说不可比。无有边际。此咒世间少时说着难信。须是亲见明彻。识此咒也。这咒放开包裹太虚空。收来难立纤毫物。此咒最玄最妙。最尊最贵。最大最深。是自己心咒也。无缝塔前分明举。不透玄关错过多。明明一句包凡圣。中间自有古弥陀。前生不修今不知。万丈玄门过客希。有人但能归向者。定证圆明与佛齐。

　是无等等咒希奇　　名扬宝号晃太虚
　一段金光明耀耀　　辉天鉴地照昏衢
　神通广大无极咒　　诸般等咒不能倍
　此咒即是诸咒母　　举心动念咒现出&nbsp;包天裹地陀罗泥&nbsp;&nbsp;神离鬼爽不敢欺&nbsp;有人持诵灵验咒&nbsp;推碎&nbsp;魑魅&nbsp;化为灰&nbsp;魍魉&nbsp;妖魔&nbsp;精怪&nbsp;&nbsp;化狱消灾脱轮回&nbsp;

　　能除一切苦者。佛祖出现于世。设种种方便。救度群迷。同出火院。若有智慧之人。谛听大道之言。只究心地。莫去傍求。初则打扫洁净。去累劫之习性。大颠云。开池不待月。池成月自来。修行人先要心地清净。自然道生。儒云。以礼制心。释云。在于闲处。收摄其心。道云。降心绝念。三教圣人只教众生心间清虚。心若无染。自然见性。若得见性。永免轮回。更不受生。得不死不生之道。且从上诸佛诸圣。久受勤苦。方得见性。心心念念处处逢渠。且道末后向甚么处去。不省处处迷归路。悟来时时在本乡。能除一切苦便无&nbsp;超出三界免三涂&nbsp;为法忘躯离五欲&nbsp;五浊炼彻真金体&nbsp;五戒不犯难辖管&nbsp;无福无罪非五刑&nbsp;五蕴空处无凡圣&nbsp;五常不缺为大德&nbsp;

　世事忙忙无尽期　　火宅慌慌苦不知
　若还信受诸佛语　　火坑变做白莲池
　秽土浊世苦娑婆　　无始以来造业多
　明宗返悟圆空性　　翻身跳出死生窝

　　真实不虚者。是真实法语。非虚华之言。一切诸佛说此咒。度脱有情。不是异语。不是谦言。永嘉云。证实相。无人法。刹那灭却阿毗业。凡所有相。皆是虚妄。惟此无相之相。是真实之相。大千俱坏。此相不坏。因甚不坏。道有云。有形终是假。无相是真人。又云百骸俱消散。一物镇长灵。道经(度人经)云。元始悬一宝珠(大如黍米)。在空玄之中。佛经云。我有无价宝珠。系在衣里。日夜推究。忽然见牟尼宝珠。又云。牟尼珠人不识。如来藏里亲收得。然虽如是。见道易。守道难。要见此珠么。圆陀陀。光烁烁。转辘辘。活泼泼。常对面。不可捉。

　真实不虚佛流恩　　直指四咒教人行
　普天匝地无极道　　十方世界任纵横
　我师未明难入理　　不得真传无投奔
　受了一十三年苦　　推开万法不纳心
　提起空来不放舍　　无边境界尽参通空空还有不空处&nbsp;真空元是&nbsp;旧家风&nbsp;不坏身&nbsp;万圣根&nbsp;

　知因背向归本地　　灯灯相续一同明

　　故说般若波罗蜜多咒者。因修行到此。知般若之功。最能最胜最大。此句结前种种方便。具大总持。同归一心。古云。应观法界性。一切惟心造。仙真云。善恶存亡总在心。大颠云。迷者为含藏识。死后作毒蛇。悟者为秘密神咒。得无生法。如来有密语。迦叶不隐藏。此神咒。若人专心受持。功行圆满。常持此咒。鬼神远离。诸天寂听常欢喜。般若&nbsp;宽&nbsp;智慧&nbsp;阔&nbsp;神通广大&nbsp;海&nbsp;深&nbsp;变化无穷&nbsp;玄&nbsp;妙&nbsp;难量难测&nbsp;清&nbsp;静&nbsp;无点微尘&nbsp;波罗&nbsp;得&nbsp;彼岸&nbsp;到&nbsp;守真志满&nbsp;实&nbsp;在&nbsp;得见无生&nbsp;平&nbsp;稳&nbsp;巍巍不动&nbsp;安&nbsp;然&nbsp;得了深根&nbsp;有一个&nbsp;阴阳&nbsp;谁&nbsp;三界&nbsp;那&nbsp;世界&nbsp;谁&nbsp;天地&nbsp;那&nbsp;大千根&nbsp;谁&nbsp;万物&nbsp;那&nbsp;日月&nbsp;谁&nbsp;男女&nbsp;那&nbsp;五谷&nbsp;谁人知道&nbsp;无当母&nbsp;那个知闻&nbsp;三教母&nbsp;谁&nbsp;诸佛母&nbsp;那&nbsp;藏经母&nbsp;谁&nbsp;诸字母&nbsp;那&nbsp;活弥陀&nbsp;谁&nbsp;活菩萨&nbsp;那&nbsp;活神仙&nbsp;谁&nbsp;诸佛祖&nbsp;那&nbsp;

　　即说咒曰者。是起根立天地之祖。诸佛之母。穷天地无更改。万劫镇常存。故曰。名为四咒。用心持诵。不离左右。顺念逆念。世间一切所求。无不随应。十二时中不可忘却。休教错认了。诸咒不能比也。万圣千贤在己身。休教昧了本来真。因何苦劝重重举。一翻提起一翻新。

　即说咒曰细校量　　拨草寻踪识根源
　我今认得真空祖　　普复三千及大千
　有用现光不见体　　明空称赞法中王阴阳二气&nbsp;空里现&nbsp;真空元是法中王&nbsp;天地乾坤&nbsp;日月星辰&nbsp;山河天地&nbsp;草木丛林&nbsp;古圣先贤&nbsp;地水火风&nbsp;四时八节&nbsp;五谷田苗&nbsp;绫罗布绢&nbsp;空里现&nbsp;真空元是法中王&nbsp;金银财宝&nbsp;珍馐百味&nbsp;

　　揭谛揭谛者。人空法空。人法俱空。二空全忘也。道云。身心不动之后。复有无极真机。洞山云。人牛不见杳无踪。月色光含万象空。且人空者。只是教人忘形忘体。法空者。只是教人忘情忘念。万法俱损。善恶俱败。不执己身。不著于相。忽然外不知有己身。内不知有己心。远不知有诸物。到这里。脱体全忘。自然有个受用处。皆是自然之理也。

　揭谛揭谛人法空　　两头不执休住心
　一物不定为玄妙　　万境难拘义消停真空无踪形有相&nbsp;告白知因体顺情&nbsp;个里本无元字脚&nbsp;本来面目难猫𦘕&nbsp;

　我顺人情天不祐　　你顺人情灭教门
　大家到头无好处　　闭了贤门无投奔诸佛&nbsp;慈心发弘愿&nbsp;狐疑不信背了思&nbsp;菩萨&nbsp;祖师&nbsp;护善遮恶&nbsp;难酬报&nbsp;谬诵此经堕沉沦&nbsp;弃恩背德&nbsp;粉骨碎身&nbsp;

　　波罗揭谛者。到空无所空是也。仙师云。既无所空彻底净。虎眼禅师云。不识亦空着所空。若是既无所空。得到彼岸。若到彼岸。其彼岸。亦须离而再进。古云。百尺竿头进一步。诸佛菩萨现全身。且道是个甚么物。○认得么。他也转。你也转。对着面寻不见。若得见成一片。

　波罗揭谛复重征　　寸心不昧见金容
　触目对扬真般若　　山河全露法王身十方照彻&nbsp;&nbsp;华藏世界&nbsp;&nbsp;百草头边&nbsp;&nbsp;翠竹黄华&nbsp;我现身&nbsp;多宝佛塔&nbsp;&nbsp;无缝宝塔&nbsp;&nbsp;净土就是&nbsp;本来面&nbsp;西方就是&nbsp;本来人&nbsp;极乐就是&nbsp;&nbsp;家乡就是&nbsp;&nbsp;安身就是&nbsp;&nbsp;立命就是&nbsp;&nbsp;不生不灭&nbsp;本来面&nbsp;不垢不净&nbsp;本来人&nbsp;不增不减&nbsp;&nbsp;无量寿佛&nbsp;&nbsp;

　这些便是假名号　　除了假名得纵横
　豁开透地通天眼　　眼目就是本来人金刚宝剑&nbsp;本来面&nbsp;能扫万法&nbsp;本来人&nbsp;真经就是&nbsp;无字就是&nbsp;本来面目无名号&nbsp;无名就是&nbsp;还见四句亲切处&nbsp;四句原是&nbsp;

　本来面目无四句　　万法归一无二门
　一切万物心变化　　本无一物得安宁

　　波罗僧揭谛者。是诸佛清净境界也。五欲尘劳染污不得。如仙佛慈愍众生。随机应化。救度群迷。在异类中。真假不辨。凡圣同居。逆行顺行。不能测量。如月在水。应现千江。本是一月普摄。岂有二也。故经云。合光尘不染。三界独为尊。清净境界没思量。不染纤尘是道场。试观十五三更月。影现千江百不妨。波罗僧揭&nbsp;尽解脱&nbsp;今日学好&nbsp;业消磨&nbsp;广行方便&nbsp;多积阴骘&nbsp;公道平等&nbsp;常怀仁义&nbsp;听其天命&nbsp;回头访贤&nbsp;修心养性&nbsp;悟入玄门&nbsp;敬奉朝延&nbsp;遵守法度&nbsp;孝顺爷娘&nbsp;和陆乡亲&nbsp;存心忍耐&nbsp;凡事尽让&nbsp;弟兄和美&nbsp;安分守己&nbsp;守真志满&nbsp;不杀生灵&nbsp;齐戒久远&nbsp;不退道心&nbsp;

　　菩提萨婆诃者。菩提为初。萨婆诃是末。且修行人起初先须发菩提心。勇猛精进。日夜为道。古云。道念若还比杂念。成仙作佛已多时。只是学人不肯蓦直便行。三心二意故不能到。仙师云。数他堠子却不行。口念长安心不彻。若是有志底人。一刀两段修道学佛。更无退转。久守不怠。忽然悟道达本性空。即得菩提。超出三界。了无所了。得无所得。荡然清净。则到极乐之所。受用无尽。故曰萨婆诃。且道行到甚地面。是彻头处。水穷山处尽。寸草不生时。省得么。先发菩提一片心。次教万虑不相侵。直教钻透虚空髓。拔出从前治病针。

　菩提发心初开华　　萨婆结果甚堪夸
　满盘拖出舍利子　　个个天生瑞气发
　牟尼清净离凡世　　神机威力越尘刹
　祖居元是无相国诸佛&nbsp;行行先结果&nbsp;归家入会赴龙华&nbsp;菩萨&nbsp;祖师&nbsp;圣贤&nbsp;上人&nbsp;报恩&nbsp;知因&nbsp;僧尼&nbsp;男女&nbsp;恶人&nbsp;善人&nbsp;学好行行&nbsp;先结果&nbsp;归家入会赴龙华&nbsp;经商行行&nbsp;念佛行行&nbsp;诵经行行&nbsp;知根达本&nbsp;参透无法&nbsp;

　　心经注解。三教言谈。妙义无物安。拨开万法。直指单传。明心见性。返本还源。不离方寸。法身广无边。

　　注经已毕更留一篇。请晚学同志。详览研穷。

　修行且要自分明　　莫把身心枉用工
　平生若不洗心地　　坐断山根总是空
　是心是法心是佛　　是佛是法佛是心
　天堂地狱由心造　　万法不出主人公
　凡不减退圣不增　　分明八两是半斤
　堂前无草休扫地　　镜上无尘莫用工
　有人会得真实意　　休去他方问别人

　　祖师心性诀。证盟功德云。一切罪业根。即是由心造。学道不修性。万年无究竟。通看世上人。几个分邪正。口即说无为。心里怀诅佞。不信真空法。执着修持行。欲成圣贤身。先去贪嗔病。说心不识心。说性不识性。假使共商量。举意要争竞。为劝善缘人。坚心须谛听。念却五车书。不如修心性。性是真空心。心是妙觉性。妙性与空心。本性元清净。清净无人我。人我岂识性。思量四大色身。几个得知来去。从根至本思量。实即令人思虑。来即随缘而来。去即随缘而去。死即四大分张。生即依前积聚。积聚地水火风。轮回生来死去。修心渐近真空。平等名为甘露。若能回换身心。便是修行门户。思量上古先贤。尽是从迷入悟。依随道德为师。瞻仰虔诚父母。痴心若入轮回。永无生天道路。真智微妙真空。更不回头譬喻。心中自有真佛。寻觅何须远去。其间言语是谁。行步是谁行步。耳内谁听音声。眼内是谁观觑。鼻内谁嗅谁香。口里谁分甜苦。是谁爱衣羡食。阿谁嫌贫恋富。行住坐卧由谁。灵性温柔四句。色身即是舍房。五眼厅堂门户。若能不坏不崩。我即中间且住。安乐无害无灾。是我神明防护。有我早道偻儸。无我便无凭据。闻得如是强健。劝汝早须省悟。思量四大色身。实为不能坚固。须是自己勤修。道即从师而悟。佛即不度众生。究竟众生自度。人生向死便死。死后知归何处。四大当下分张。骨肉化为泥土。闻我未去中间。便好修心觉悟。觉取真空妙道。更莫轮回受苦。若能得知本源。性是西方佛祖。

　妙法源流古至今　　众生自染受诸尘
　修善若无出世法　　枉念弥陀过一生
　天上天下无物比　　包天裹地独为尊
　不是聪明伶俐汉　　愚痴众生不得惺
　法宝传流救十方　　佛言佛语细参详
　救度大众皈净土　　休入阴司受恓惶
　人身得处最为难　　莫把浮生当等闲
　须藉心经三昧力　　直教打破死生关

　　又曰心经者。是诸佛之骨髓。菩萨之命脉。祖师之大义。三教之道理。修行之门户。万物之根基。一切法中之王。藏经之母。人能虔诚念此心经。胜看一览大藏。解其义者。超生越死。兔地狱。脱轮回。皈本源。入无为。譬喻天平真假相对。不错毫厘。明心见性。真实不虚。

　上和下睦心中处　　左达右对自心呈
　前瞻后视心中盻　　应遍十方自心明
　腔里无物神通现　　斯即涅槃心非心
　这是吾师传妙法　　余外并无一点情

　　老君曰。若夫修道。先观其心。心为神主。动静从心。心动无静。不动了真。心为祸本。心为道宗。不动不静。无想无存。无心无动。有动从心。了心真性。了性真心。心无所住。住无所心。了无执住。无执转真。空无空处。空处了真。五从无量劫来。观心得道。乃至虚无。有何所得。为诸众生。强名得道。吾观众生。不了其心。徒劳浩劫。虚役其神。于心无了。永劫沉沦。依吾经教。逍遥抱真。

　释迦七七表此义　　三十三代无别因
　六祖以后无接续　　广传杂念当修行
　不明心性非道理　　我师苦行直搜根
　参透虚空不放舍　　劈破玄门针对针
　初立世界佛掌教　　毗婆尸佛早留心
　直至如今不得妙　　吾乃杳冥续慧灯
　慧灯不灭魔难入　　智镜常明梦不侵
　不依正教瞌睡汉　　从他万劫自昏沉
　三涂永息常时苦　　六趣休随汩没因
　恒沙含识悟真如　　一切有情登彼岸
　乃至虚空世界尽　　众生及业烦恼尽
　如是四法广无边　　愿今回向亦如是

　　䦚通显道甚深功德宝卷下(终)

　心经原是佛心印　　熟读心经便入机
　欲识真空无色相　　全凭智慧作阶梯
　会中大众潜心究　　教外斯民任意归
　树叶河沙俱证道　　同登彼岸力家宜
　施财弘经大慈心　　不住有无名相存
　前后体空君子德　　婪谤护断昧心人
　自己心无隔碍处　　才是知恩报德人
　佛祖光明周围照　　不教人在暗中行

　　大明万历拾壹年岁在癸未玖月吉旦。嗣祖比丘慧定。劝化善信。命工锓梓印施。普资恩有见闻解悟。同登彼岸。此经板在福建省城华林法堂刊行。
