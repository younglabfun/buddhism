卍新纂续藏经第 21 册 No. 0376 盂兰盆经疏钞余义


　　No. 376

　　兰盆疏钞余义(并序)

　　门人霅溪普静寺赐紫　日新　随听次录

　　余之为义大抵明乎疏钞之援引音义之异同诱诸来裔识其指归也尝考昔人以会粹略随难解(普宁律师会粹记明义大师随难解)用名义广拾遗图(净觉大师述名义金山阇梨拾遗图)交互其说不可悉数然其间义有可取者亦取之而但直节其辞意耳虽章句不完亦前载之余故总命题曰兰盆疏钞余义焉时熙宁元年岁次戊申六月望日启讲七月十有二日彻廗因而再刊又为之序云。

　　注并序

　　叙述钞家之得失及摭华之兴起也若然则序文一道亦分两节先序钞得失从初文至难能是也后序钞兴起从斯疏下至序终。

　　钱塘

　　即古之余杭郡至唐改为杭州钱塘记云昔郡功曹华德信立此塘以防海水始开募有能致土石一斛与一千旬日之间来者云集塘未成谲不复取皆弃土而去塘以遂成焉。

　　知圆

　　字无外号中庸子俗姓徐氏钱塘人受业于本州净住院学台教于奉先源清法师撰疏十本以通十经着闲居编六十卷其讲道训人备如集贤吴遵路撰行状碑云。

　　晋水

　　即泉郡水名以泉江之水接于温江有似篆书晋字之形故县名晋江水名晋水具如闽王传云。

　　净源

　　字伯长号潜叟族扬氏泉南人辟帝心观门三车立贤首华梵七祖制义学文薮笺经注论具如出家禀学传唯此略传日新出之。

　　删科重刊

　　有二意一删削科文重刊印板二刊正钞文归敬三宝等文。

　　记钞

　　记即钞也如演义钞解华严疏笔削记释起信疏亦犹孔颖达之有正义以解五经之注文非谓记广钞略耳。

　　既渎且壅

　　既已渎乱且兼壅滞。

　　曹

　　辈也。

　　无所错手足

　　错置也论语云刑罚不中则无所错手足今谓钞文有烦略之失则学者虽手披玩习而行之不远故云无所错手足矣。

　　为难能也

　　论语子游谓吾友张也为难能也包氏注曰言子张容仪难及也。

　　传奥法师

　　姓韩氏并州祈县人先业儒夙尝预乡荐遇定惠禅师上足潜辉阇梨剃发受道然其内外典籍皆有章句备如本传云。

　　法师

　　博通教法轨物为师出婆婆论。

　　庸

　　常也。

　　驯

　　巡音顺也。

　　不拨荒芜

　　拨度也不度荒唐蓁芜耳。

　　辄事笔削

　　辄专也是者笔而存之非者削而去之。

　　播迁其文

　　播迁删去也文烦则删之对上削字。

　　弥缝其阙

　　弥缝补缉也阙略则补之对上笔字。

　　传诸童蒙

　　诸之童幼蒙昧也周易云童蒙求我。

　　颇

　　甚也。

　　采摭英华

　　刘勰云捃摭英华班固云英华外发。

　　庶

　　近也。

　　中庸之义

　　言不烦不略也。

　　才识不敏

　　才藻识智不敏疾也虽言才识学在其中。

　　短于自见

　　短浅之能仍出自见。

　　冀

　　望也。

　　后之病今

　　后人病摭华之是非。

　　亦犹今之视昔

　　亦如无外视奥师之得失上之二句语势出史记彼文云今之病秦亦犹秦之视昔。

　　皇宋

　　皇大也宋古商丘也周武王胜纣封商之后以微子受封于此以为宋国太祖皇帝受周之封由此飞龙故以受封兴王之地为有天下之号亦犹唐高祖受隋之命封唐国升帝因号大唐国也。

　　三叶

　　太祖太宗真宗如玉叶联芳也。

　　圣驾

　　真宗法驾。

　　祀汾阴

　　汉武祀后土始立祀汾阴在水之南曰阴。

　　之明年

　　当辛亥年。

　　岁次

　　岁星也每年行一次。

　　六释

　　唐三藏云持业依主与有财相违邻近并带数此六名为离合释取合应知离不成此法相之学慎勿臆说。

　　依主受称

　　经胜疏劣如臣依君故云依主称去声。

　　文心雕龙

　　刘勰撰十卷言为文用心也大学谓之雕龙小学谓之雕虫。

　　疏者布也

　　彼明臣下上天子书曰疏。

　　撮题近意

　　额中曰题撮取经文中远之旨以疏近意通之扬雄曰圣人之言远如天贤者之言近如地。

　　汉灵帝

　　后汉第十一主讳宏。

　　应劭注汉

　　汉书班固所撰应劭等集解颜师古又注之也。

　　故庐子国

　　故旧也子爵号。

　　其事例然

　　以南充郡例庐江郡以充国例庐国古之国即今之州古之附庸即今之县也。

　　名讳

　　讳避也生有名死避之。

　　建中

　　德宗年号。

　　会昌

　　武宗年号。

　　僧腊

　　儒礼取一岁之终为腊释教但一夏之终为腊。

　　追谥

　　隔朝曰追谥易名也谥示也亦生平善恶之行。

　　平居

　　平昔所居。

　　终南圭峰

　　如助修记辨之。

　　作者曰圣等

　　文出乐记摭华依刘勰引文耳。

　　若圣下

　　文出论语。

　　窃比于我老彭

　　包曰老彭殷贤大夫好述古事我若老彭但述之耳。

　　录疏注经

　　昔吾禀以清凉本疏笺于华严今又录圭峰疏笺注于此经者盖遵一家注辞皆附于经论观法之下夫然则不独使其学者临文到旨抑亦安置教藏伦例有绪与。

　　白虎通

　　后汉孝章帝于白虎殿会群儒讲论五经同异所作也班固字子坚奉诏纂其事奏凡十卷。

　　太初

　　元气始萌。

　　太始

　　形气始端。

　　太素

　　质之始也广明有五略辨则三或谓摭华误者浅识狂言何足信哉。

　　清浊既分

　　徐整曰阳清为天阴浊为地。

　　精出曜布

　　日月为太阳太阴之精曜谓星曜即五星二十八宿等。

　　度物施生

　　度待洛切施去声谓品度万物施与生长。

　　适今

　　适犹近也。

　　天之经

　　经常也天有常明。

　　地之义

　　义利也地有常利。

　　援神契

　　宋均注援引神明契合之事。

　　有情则识神无始

　　言赖耶识中已具孝矣。

　　器世则成坏相摩

　　摩灭也器界成而复坏故云相摩。

　　怀任交易

　　言地能怀藏任持万物交更迁易也。

　　祭义

　　礼记篇名记其祭祀荐羞之义。

　　曾子

　　姓曾名参字子舆。

　　无朝夕

　　犹云无始终也。

　　所出不同

　　始混沌出援神契塞天地出祭义。

　　共成一义

　　竖深之义。

　　孝弟

　　悌音。

　　天子

　　爵称也王者父天母之子也。

　　诸侯

　　侯君也谓列国之君。

　　卿大夫

　　卿章也明善理大扶进人也章九卿二十七大夫出王制今合辨之以孝行同故。

　　士

　　事也任事之称。

　　庶人

　　庶众谓天下众人也。

　　而患不及者未之有也

　　孝经疏云或有目患不能及于孝者未之有也。

　　天龙负图

　　河图曰舜以大尉即位与三公临观于河黄龙五辨负图出舜前。

　　地龟出书

　　宋书云天锡禹书神龟出洛有数九法即洪范九畴是也。

　　天孽消灭

　　孽灾也淮南子云尧射十日而去九留一尚书惟德动于天故以祸为福。

　　景云出游

　　唐书曰睿宗即位日景云现景瑞也又德宗时泽州刺史李德上庆云图。

　　泽林茂

　　如察顺卢感不生连理。

　　浮珍舒

　　如郭巨埋子全母天赐黄金也。

　　怪草秀

　　刘[君*殳]祖母冬思堇[君*殳]哭动感堇满地尔雅云苦堇即蔡也。

　　水出神鱼

　　王祥母思鱼祥卧冰上水开感双鲤跃出。

　　幽显

　　显明也礼云明则有礼乐幽则有鬼神。

　　二仪

　　仪像也分天地之形像。

　　因心之孝

　　孝经序云因心之孝已萌。

　　资敬之道

　　孝经云资于事父以事君而敬同。

　　儒

　　文选云博通经史谓之儒。

　　五常

　　仁义礼智信为万世常行之道。

　　本与

　　平呼语绝之辞。

　　形质由父母而生

　　祭义云身也者父母遗体也。

　　三学

　　此约大乘戒定慧三。

　　祭统

　　亦礼记篇名统犹本也以其记祭祀斋戒之本。

　　释名

　　汉博土刘熙撰。

　　周书谥法

　　周公作训成王也善行则善谥如云翼善传圣曰尧恶行则恶谥亦如残义损善曰纣。

　　尔雅

　　尔近雅正也近正之言故曰尔雅。

　　昊天

　　夏天也郭氏云阳气皓肝曰昊春曰苍天秋曰旻天冬曰上天。

　　郑氏笺

　　毛诗正义云东汉郑玄取毛氏诂训所不尽及同异者续之为注解谓之笺笺荐成毛意。

　　罪衅

　　或云过显曰罪隐曰衅也。

　　童稚

　　牛无角曰童禾晚生曰稚人幼小以之。

　　丧亡

　　息浪切也。

　　上延考妣

　　延犹及也父亡答书云上延先考母亡延先妣。

　　凄怆

　　谓凄然感怆霜露降万物凋言父母同万物之殒感时念亲。

　　濡

　　沾润也小雨曰濡。

　　怵惕

　　惊惧貌雨露濡生万物孝子欲父母同万物乘春而生故云如将见之。

　　节序

　　八节如下序谓四时。

　　家语

　　十卷当时门弟子所集王肃注之。

　　孔子

　　子慈也以慈爱洽人姓孔名丘字仲尼哀公二十一年生襄公十一年卒寿七十三。

　　适齐

　　适往也。

　　中路

　　去声中。

　　谓仆

　　御车者即颜[利-禾+免]。

　　拥镰带索

　　拥持也镰刈禾刀带索刈之。

　　哭而不衰

　　亦作缞以六寸之布广四寸帖于心前衰之言悲权也。

　　吾丘吾子

　　上吾自称犹云我也姓虞名丘字吾子。

　　后还

　　旋音。

　　齐君

　　即齐景公有马千驷是谓骄奢耳。

　　小子识之

　　识音志令小子记其言也。

　　十有三

　　十中有三辞归养亲。

　　檀弓

　　姓檀名弓由善于礼故以名篇。

　　东西南北之人

　　郑笺注云言君无常以君子有四方志耳。

　　不登垄

　　言慎敬也。

　　茔域

　　墓地也即墓之限域。

　　负士为坟

　　如孝子颜乌东阳人父亡负土为坟感郡乌邮土助之乌口中血出遂名其县为义乌耳。

　　植柏成列

　　通俗云罔象好食亡者肝脑墓傍植柏树墓前立石虎以驱罔象也。

　　孝德传

　　梁元帝撰凡三十卷。

　　庐于坟次

　　庐栖寄也坟之次舍。

　　三十年为世

　　古者三十娶妻而子孙可继家业。

　　礿

　　薄也春物薄少。

　　禘

　　第音谛也谛审其物可祭先祖。

　　尝

　　新也尝新谷也。

　　烝

　　众也冬物众多。

　　包冬夏

　　例烝尝包礿禘也。

　　损益

　　损则祭杀牲命益乃设供㧞苦。

　　七贤

　　一五停心二别相念三总相念四暖五顶六忍七世第一。

　　七圣

　　一随信行二随法行三信解四见得五身证阿那含六时解脱罗汉七不时解脱罗汉。

　　三贤

　　十住初贤十行中贤十向上贤。

　　十圣

　　初欢喜地二离垢三发光四𦦨慧五难胜六现前七远行八不动九善慧十法云。

　　鲁哀公

　　名蒋定公之子。

　　测物之性情

　　知子路之好勇测颜回之不愚。

　　纪

　　大网之绳曰纲小网之绳曰纪。

　　望

　　表望。

　　帝王

　　五帝三王。

　　以之安危

　　有贤者天下安无其人宗庙危。

　　测众生之根性

　　接上根以六度测中下以谛缘。

　　佛土

　　通而言之则大圣所化之境也。

　　三世诸佛

　　对上五帝三王。

　　以之扬化

　　有师范则三藏教法与无其人则五分法身丧。

　　微功致巨益

　　一日之微功致生天之巨益。

　　少善破大恶

　　盆供之少善破剧苦之大恶。

　　但三尘

　　色香触。

　　名实区别

　　实体也四名四体如土田分隔区以别矣。

　　三尊

　　三宝皆尊皆重。

　　唐

　　尧帝姓伊祁名放勋始封于唐地。

　　虞

　　舜帝姓姚名重华始封于虞地。

　　夏

　　禹王姓姒名文命始封于夏今银夏州是也。

　　商

　　姓子名履始封于商丘或云殷汤皆国号也。

　　周

　　姓姬名昌始封于岐周之地。

　　李巡

　　注尔雅。

　　示不相袭

　　袭承也言二帝三王各立其名不相承顺也。

　　孙炎

　　有尔雅义疏十卷。

　　更始

　　更平声改也。

　　兼讲

　　论语序云兼讲齐说。

　　广雅

　　张揖撰凡四卷。

　　大诘

　　陈大道告天下。

　　思齐

　　语云见贤思齐。

　　碑铭

　　铭名也述其功业使可称名而期于不朽故刻诸碑石也。

　　文宗

　　唐第十五帝名印穆宗之子。

　　庆成节

　　降诞之辰犹今之乾元节。

　　知命

　　五十知天命。

　　耳顺

　　六十而耳顺。

　　耆艾耋老也

　　上三字皆训老也耋迭音䥫也老人身黑如铁。

　　古疏虽多

　　纪国寺慧净三藏亦有疏文今也则亡。

　　舛的

　　舛讹也如下疏云三藏错会故有异释是也的当也疏又引三藏云物华四事盆美八珍也。

　　叶机符理

　　下叶机宜上符义理。

　　玄风

　　玄籍教风。

　　敬服尤深

　　肃敬服从尤甚也。

　　含文嘉

　　礼记纬书名也。

　　三仞

　　七尺曰仞。

　　半之

　　一仞半。

　　遭母忧

　　遭犹丁也。

　　刻像图形

　　刻檀雕像图𦘕形容。

　　贝多

　　西竺以贝多叶傍行而写。

　　黄卷

　　朱士衡烧经尽成黄卷赤轴。

　　教理行果

　　下钞具释。

　　八辈

　　四果四向。

　　五位

　　资粮加行见道修道无学。

　　五教

　　一小乘教二大乘始教三终教四顿教五圆教。

　　唯归佛宝者

　　此一句刊牒摭华彼以法是佛言僧是佛子故但归佛宝耳。

　　同遵古训

　　孝衡钞并旧钞诸文皆例归三宝。

　　稽首

　　贯于下谓法僧二宝。

　　冥加

　　蒙于上亦佛法二宝。

　　注云

　　即孔安国作传以注之。

　　问讯

　　言也郭璞云相问讯。

　　长跪

　　律钞以尼弱故长跪僧强故互跪。

　　属

　　祝音。

　　举竖而包横

　　举三界之竖包大千之横。

　　悲智兼运

　　悲故不住涅槃智故不住生死。

　　三无数劫

　　梵云阿僧祇劫腊波此云无数时分。

　　十种通号

　　一如来二应供三正遍知四明行足五善逝六世间解七无上士调御丈夫八天人师九佛十世尊。

　　五分律

　　即弥沙塞部五段之文。

　　立五分法身

　　转五阴成五分法身转色阴成戒身受成定想成慧行成解脱识成解脱知见。

　　睒

　　闪音。

　　射杀等

　　以睒子着鹿皮衣入山取水麋鹿相随值王出猎引弓射鹿误中睒子故云射杀乃至父母祷愿帝释与药睒活如具如经云射音石。

　　杂宝藏经

　　下卷引之。

　　兜率

　　此云知足。

　　阎浮

　　具云阎浮提此翻胜金洲。

　　三十四心

　　八忍八智九无间九解脱。

　　万舞

　　武王以万兵伐纣周公亦以万人为舞而祭武王。

　　孝子不匮永锡尔类

　　匮竭也笺云孝子之心非有竭极之时长以与汝之族类。

　　自浅阶深

　　自酬恩反妄之浅阶密意归真之深。

　　诱掖

　　诱引掖持也毛苌云故作诸以诱掖其君。

　　生前色养

　　养亲色难。

　　没后荐追

　　荐拔追思。

　　今试论之

　　试用也未敢正说且试傍论。

　　居则致其敬

　　平居必尽其敬。

　　养则致其乐

　　就养能致其欢。

　　病则致其忧

　　色不满容行不正履。

　　丧则致其哀

　　擗踊哭泣尽其哀情。

　　祭则致其严

　　斋戒沐浴明发不昧。

　　居上不骄

　　当庄敬以临下。

　　为下不乱

　　当恭谨以奉上。

　　仕丑不争

　　丑众也争竞也当知顺以从众。

　　则亡

　　危亡。

　　则刑

　　刑罚及身。

　　则兵

　　丘刃相加。

　　三者不除

　　骄乱争。

　　三牲

　　牛羊豕。

　　佐成

　　佐助也疏者经之助也。

　　明之曰述

　　反用述者曰明。

　　无烦异解

　　无外以前云释迦尊是归本师今云众圣乃十方佛故云异解。

　　分段苦

　　分限之年形段之身。

　　变易苦

　　变粗身为细质对上形段之身易短劫为长龄对上分限之年。

　　汉制

　　叔孙通定之。

　　皇帝

　　因秦始皇称之。

　　嫡

　　正也。

　　世子

　　可以继世。

　　金轮王

　　俱舍云金银铜铁轮一二三四洲。

　　娇昙弥

　　此云众主亦名摩诃波阇波提此翻大爱道不云摩耶者以佛生七日摩耶命终故。

　　迦毗罗

　　此云妙德。

　　公明仪

　　姓公名明仪曾子门人。

　　夫子

　　有德行之称也即公明仪召师为夫子也。

　　稍

　　小也。

　　心感则孝心衰则止

　　心若思感则孝存焉心若衰灭则孝止息。

　　淮南子

　　即淮南王刘安汉之宗裔好著书因叛戮于市。

　　叔重

　　许慎字也。

　　十大弟子

　　次文略翻华梵缘起如例。

　　迦叶头陀

　　迦叶翻饮光头陀云斗薮。

　　阿难

　　此云欢喜。

　　富楼那弥多罗尼

　　此云满慈子。

　　迦旃延

　　此云扇。

　　阿陀律

　　此云无灭。

　　鹙子

　　其母眼如鹙鹭。

　　优波离

　　此云近执。

　　罗睺罗

　　此云障日。

　　善现

　　梵云须菩提。

　　目连

　　如下所明。

　　来蒙

　　未来童蒙。

　　左传

　　左丘明作传解春秋。

　　颖考叔

　　如下卷钞。

　　钞斥

　　此并斥指。

　　不能观机

　　如教浣衣之子作数息观鍜金之子作不净观。

　　既昧经部

　　昧人天教。

　　又枉圣人

　　言小圣无悲心。

　　不可不慎

　　慎言则少过也。

　　分地

　　王制曰天子之田方千里公侯百里伯七十里子男五十里。

　　九州

　　一冀州二兖三青四徐五扬六荆七豫八梁九雍。

　　都

　　犹𤙹也国君聚人而𤙹会也。

　　邑

　　防邑也邑人之聚会。

　　王畿

　　祁音方千里以象曰。

　　亲疏多少

　　近者为亲远者为疏七庙曰多五三等渐少。

　　封土

　　封聚也。

　　除地

　　除扫也。

　　示将去然

　　先在墠者迁入石函为鬼故云去也然语助耳。

　　应迁

　　应平声当也。

　　享尝乃止

　　享献秋祭曰尝秋物备矣故特举之。

　　昭行

　　昭明也父有文明之德以治天下晋景公讳昭改呼为韶。

　　寄藏武祧

　　自后稷已下文王当穆武王当昭故昭行寄武穆行寄文。

　　穆行

　　穆敬也子肃敬于父。

　　寄藏文祧

　　寄藏谓四时不祭也。

　　禘祫

　　禘大也祫也三年一禘五年一祫禘以夏祭祫以冬祭。

　　去祖为坛

　　次文云显考祖考无庙故为二坛以祭之。

　　适士

　　的音王之上士。

　　官师

　　一官之长。

　　庶人无庙

　　祭之于寝。

　　上士

　　今之正卿。

　　中士

　　今之朝官。

　　下士

　　今之少官。

　　府史之属

　　主天子库藏曰府主天子图籍曰史属徒也。

　　尚书云七世之庙可以观德今直书名图庶易详览焉。

　　<PIC>X21056301.gif</PIC>

　　有志于摭华钞者未始不广引夏殷周以至于有唐立庙之多少历代之差当是皆亡本逐末叛释泥儒耳试为陈之夫钞者疏之助也迹疏以通经由经以明孝此其大概也今诸家殊不究疏之之要辞经之之孝道但渔猎钞文穿凿群籍立庙有多少历代有差当岂非亡本逐末叛释泥儒乎然摭华引礼记祭法其中注文皆郑氏之微言向出名图兼示昭行寄藏武穆行寄藏文耳然而子庙既向于父则祖与孙同列矣而言迁庙者盖四亲之名虽迁而昭穆之行不移此通制也若谓互而迁之无乃乖于昭穆失于寄藏者乎且立庙之宏规实儒家之大务而空门末学率易辨之亦犹握管窥天持螺酌海又安能知其高阔深广哉。

　　喾

　　哭音。

　　钊

　　招音。

　　扈

　　户音。

　　五教

　　义慈友恭孝。

　　孝弟

　　去呼善事父母曰孝善事兄姊曰弟。

　　踵

　　足后。

　　肖

　　似也不似其先。

　　得中

　　得其中庸。

　　子思

　　名伋给音。

　　伯鱼

　　孔鲤字也。

　　跂

　　企音望也。

　　杖而后起

　　父亡竹杖母亡桐杖。

　　阳货

　　即阳虎也。

　　疏虽论礼坏乐崩

　　宰我虽说礼坏乐崩。

　　终诃衣锦食稻

　　仲尼终责衣锦食稻。

　　衣

　　意音。

　　食

　　嗣音。

　　宰我

　　姓宰名予字子我。

　　礼必坏

　　礼坏无以捡人迹也。

　　乐必崩

　　乐崩无以和人心也。

　　钻燧改火

　　春取杨柳之火夏取枣杏秋取柞楢冬取槐檀柞侧嫁切楢子由切。

　　食旨

　　旨美也。

　　蔓延

　　上万音延去声若萝蔓延而不绝也。

　　布濩

　　下护音长多貌出文选注文。

　　通丧

　　孔曰自天子达于庶人。

　　始从鹿苑

　　亦名施鹿林文出智度论。

　　终至鹤林

　　佛临涅槃四双八树皆悉变白如白鹤然。

　　肇启五乘

　　释上鹿苑诱五乘之之权也。

　　卒圆三点

　　释上鹤林归三点之实也三点喻三德法身断德般若智德解脱恩德亦如梵书伊字二点在上一点在下首罗三日则一在上二在下。

　　梵音广略

　　广则四字略唯三字。

　　左右

　　犹云楚夏也。

　　晋译华严

　　即觉贤三藏译成六十卷。

　　二障粗细

　　烦恼障粗所知障细。

　　非三五等时

　　此辨逐机顿教非三五渐收。

　　三时

　　武丘岌法师谓初见有得道次见空得道后双照空有。

　　五时

　　道场惠观师谓一有相教二无相教三抑扬教四同归教五常住教。

　　不徇

　　随也。

　　经诠理智

　　此标次文说华严也清凉疏云理开体用号大方广知分因果名佛华严。

　　律诠德行

　　此标次文说梵网也贤首疏以摄律仪戒摄善法戒摄众生戒皆用三众净戒释十重四十八轻。

　　悟通解悟证悟

　　地前能取未亡解悟也登地理智一如证悟也此释经诠理智。

　　行通悟后悟前

　　始修随相行悟前也终证离相行悟后也此约三聚戒释律诠德行。

　　摩竭提

　　云无毒害。

　　阿兰若法

　　云最静法。

　　七处

　　人间三处菩提场普光明殿逝多林天上四所忉利夜摩兜率他化自在。

　　九会

　　以普光明重说两会添七成九。

　　五周

　　周遍也即五周因果一所信因果二差别因果三平等因果四成行因果五证入因果。

　　六位

　　十信三贤十地等觉即六位圆因也。

　　但略标名

　　释疏不引华严。

　　余生

　　余诸众生。

　　称性之戒

　　彼经云非色非心非有非无非因果法诸佛之本源耳。

　　顿制

　　十重四十八经。

　　十支

　　小乘但七身三口四今约大乘加意三。

　　初义

　　即孝为至极之道等。

　　跨

　　犹云过也。

　　乐正子春

　　正掌也即掌乐之官名子春姓未详。

　　子春曰善句跬

　　丘弭切三尺曰跬六尺曰步。

　　衾

　　被也。

　　战战至薄冰

　　战战恐惧兢兢戒慎矣小子者弟子也忧陷。

　　而今而后吾知免夫

　　句。

　　小子

　　郑曰乃今日后我自知免于患难矣小子者弟子也呼之欲使听诫其言。

　　矜

　　惊音。

　　断

　　短音。

　　文选

　　梁昭明太子撰。

　　瓯骆

　　瓯地名骆姓也。

　　泰誓

　　尚书篇名泰大也大会以誓众。

　　上帝

　　上天大帝。

　　下是

　　释降时二字也。

　　正色

　　青黄赤白黑等。

　　间色

　　红绿紫碧。

　　域中

　　儒教中也四十二章经序云域内治平耳谓之外教也。

　　为省招害之徒

　　言作过招祸之者也。

　　太伯

　　周太王之长子。

　　断发文身

　　以让位之德亦不可用也。

　　叹为至德

　　论语云泰伯其谓至德也已矣。

　　夷齐饿死

　　白夷叔齐孤竹君之二子饿死于首阳山之下首去声。

　　称曰贤人

　　子贡曰伯夷叔齐何人也仲尼曰古之贤人也。

　　排斥

　　排摈斥逐。

　　几谏

　　上平声微也。

　　波罗门

　　此云净志。

　　七多罗树

　　似此方棕榈高长六七尺。

　　娑罗

　　此云坚固。

　　王充

　　僧述无鬼论为圭峰取破。

　　人死精亡而形存

　　且证留形二字其实识神不亡而身形不存如下破之文。

　　有子

　　姓名若字有子。

　　中都

　　仲尼曾为中都宰自宰为司空由司空为司𡨥。

　　衣衾而举之

　　大小敛时之也衾单被也用之举尸入棺并覆尸上。

　　卜其宅兆

　　龟曰卜选以定吉凶苟不预卜地下或值伏石涌泉则不安其亲也。

　　措

　　置也。

　　韩康伯

　　名伯字康伯师王弼注易系辞。

　　西域记

　　唐三藏撰十卷。

　　四分

　　业疏序云据说之章段也。

　　一一堕

　　捶胸并泣皆犯故云一一梵网波逸提义翻为堕堕在烧暑覆障地狱。

　　吉罗

　　具云突吉罗善见翻云恶作。

　　散齐七日以定之

　　定其志意此犹居本处也。

　　致斋三日以斋之

　　出本处往庙侧今宿斋厅是也。

　　致斋于内下

　　此则致斋于庙内散斋于庙外也。

　　见其所为斋者

　　郑玄云思之孰也为去声。

　　设供如今经

　　言忌辰设供如兰盆荐亲。

　　疏资其业报

　　助其善业乐报。

　　禘礿阳义

　　礿祭之月当三阳生寅位以一阳生于子位是十一月至正月即三阳也禘祭之月当六阳生于巳位即四月也。

　　尝烝阴义

　　尝祭之月当三阴生申位以一阴生于午位是五月至七月即三阴也烝祭之月六阴生于亥位即十月也。

　　夏者尊卑着

　　春生万物至夏大小分矣可以祭先祖。

　　卒哭

　　百日。

　　祥日

　　小祥期年大祥三年。

　　布施二田

　　三宝敬田贫病悲田。

　　姬周

　　姬姓周代。

　　夷狄

　　东夷北狄。

　　图难于易

　　佛教报应难弘礼法祭祀易举。

　　陟遐自迩

　　遐远佛教也迩近礼法也。

　　先遣二圣

　　老子摩诃迦叶仲尼光净童子。

　　支那

　　亦名震旦此云思惟以情虑多端故。

　　列子

　　姓列名御寇宋国人著书八篇庄子师之。

　　商太宰嚭

　　商姓太宰官也名嚭。

　　博识强记

　　明五常述六经生民已来未有如夫子者也强巨良切。

　　三王

　　夏殷周。

　　善用智勇

　　洪水滔天夏禹治之善用智也殷伐夏桀周伐殷纣皆其勇也。

　　五帝

　　少昊颛顼高辛唐尧虞舜。

　　善用仁信

　　五帝心虽无为而迹陟有为以德教化于民善用仁信也。

　　三皇

　　伏羲神农黄帝。

　　善用时

　　三皇心既无为而迹亦无为以道化于民故云善用时老子云动善智此其证也。

　　骇

　　惊也。

　　匿

　　隐也。

　　[衍/言]

　　过也。

　　子贡

　　字也姓端木名赐。

　　告朔

　　告音谷朔稣也魄死而复苏。

　　饩

　　戏音腥羊曰饩。

　　朝享

　　上直遥切。

　　东汉

　　后汉光武都洛邑为东前汉高祖都长安为西。

　　之初

　　即第二主明帝名庄永平年夜梦金人翔于殿庭。

　　佛法肇至

　　腾兰赍四十二章经并白氎像等。

　　真宗

　　即佛教。

　　逮疏主之世

　　逮及也谓德宗之代。

　　疏莫大于施生

　　施平声先儒云施生而不为故能常生。

　　乾卦

　　乾健也本以象天天体干用也。

　　帝释

　　具云释迦因陀罗此云能天帝。

　　四等

　　慈悲善舍化生平等故。

　　梵王

　　色界初天王。

　　洁静精微

　　礼记经解云洁静精微易教也。

　　至命之书

　　易云穷理𦘕性以至于命。

　　春畋不围泽

　　曲礼云国君春畋不围泽郑注云生乳之时重伤其类畋猎也。

　　大夫不掩群

　　言卿大夫行猎不尽群而多取也。

　　士不取麛卵

　　麛迷音鹿子也卵鸟子也。

　　钓而不纲

　　垂一钓取之不以大绳横列水内悬多钩取多鱼也。

　　弋不射宿

　　以线系箭射之曰弋然仲尼不射宿禽恐伤众类射石音弋亦音。

　　孟子

　　名轲字子舆师子思治中庸之书。

　　衅钟之牛

　　衅与衅同新铸钟杀牲以血涂其衅郄因以祭之。

　　用杀止杀

　　用少杀止多杀。

　　楞伽

　　此云种种现。

　　八佾

　　论语篇名佾逸音列也天子八佾舞于庭。

　　月令

　　秦相吕不韦造。

　　中气日在低

　　中气时太阳躔氐宿度。

　　昏须女中

　　谓黄昏二刻半女星现南方也。

　　斗建戌位

　　北斗柄指于戌位即九月也。

　　社

　　社以勾龙配享其实土神也礼记祭法曰共工氏之霸九州其子曰后土能平九州故祀为社也不言土地而言社者先王配之以嘉名也。

　　稷

　　稷者五谷之𤙹名也立坛祭之报先农也其神以后稷为主礼记祭法云厉山氏有天下也其子曰农能植百谷夏之衰周弃继之故祀以为稷也。

　　饲

　　嗣音。

　　牺牲

　　纯色牛羊豕曰牺涤牢中养曰牲耳角齐者曰纯色即童子牛也。

　　诔

　　力軏切累也言人死后累其德行。

　　达士徇名

　　此一句是诔辞曹子建作。

　　乡

　　音向。

　　孔氏传

　　孔安国注尚书盖言传通其义也。

　　涧

　　山夹水涧。

　　溪

　　水注川曰溪。

　　沼

　　小池。

　　沚

　　小渚。

　　苹

　　大者曰苹小者曰萍。

　　蘩

　　蒿也。

　　蕴藻

　　聚藻也如海藻之类。

　　筐

　　区方切。

　　筥

　　九吕切。

　　𨪆

　　牺音即三足鼎。

　　潢汗

　　停蓄之水也上黄音下鸟音。

　　行潦

　　流水也上平声下老音。

　　东邻

　　纣居卫国朝歌之地故曰东。

　　西邻

　　文王在岐山之阳故曰西伯。

　　王弼

　　字辅嗣官至尚书年二十四受飨。

　　内外障

　　内障炬火针咽外障见大力鬼等。

　　子游

　　字也姓言名偃。

　　一曰

　　即何晏子平叔注辞。

　　食而不爱豕交之

　　人之交接但食而不爱若养豕也食嗣音。

　　爱而不敬兽畜之

　　如人畜兽但爱而不能敬也。

　　七多

　　孝衡云其树高四十九尺以七尺为一仞七仞为一多罗七多罗计三百四十三尺也。

　　僧俗之仪

　　应云出世之仪。

　　曲礼下

　　礼记内则篇叙孝行大同。

　　东观汉记

　　后汉刘珍等撰观去声汉时于宫前造东西两观今之史馆是也。

　　僧祇

　　具云摩诃僧祇此翻大众部。

　　增一

　　即阿含经。

　　太子父母等

　　太子即释迦生身父母即净饭摩耶罗睺罗贼即调达也。

　　篡

　　初患切夺也。

　　文常

　　即前汉第三主。

　　文王世子

　　古无定制继世之子即周文王也。

　　不脱冠带而养

　　言常待左右也。

　　亦一饭

　　欲知气力针药所胜也。

　　间

　　去声。

　　唐传

　　澄照大师撰。

　　高齐

　　南齐姓高。

　　微行

　　即担舁也。

　　衣着食饮

　　衣食皆去声。

　　女身经理

　　凡母身有患皆纪经历治理。

　　谅阴

　　谅与亮皆信也信任冢宰曰谅不言国政曰阴。

　　说命

　　悦音名也姓傅高宗命之为相。

　　见齿

　　上胡旬切。

　　丧与其易也宁戚

　　易以致切包咸云丧失于和不如戚也。

　　清卓

　　清尚高卓。

　　白㲲

　　应法师经音云天竺贵布也。

　　难陀

　　此云喜佛亲弟。

　　罗云

　　佛嫡子也翻梵如前。

　　丧足

　　丧车之后。

　　六反震动

　　应云六种震动大疏云震即是声动即是形声兼吼击形兼起踊故有六种此六各三成十八相次下列经疏注之。

　　经云动遍动普遍动

　　疏云摇飏不安为动。

　　起遍起普遍起

　　自下渐高为起。

　　踊遍踊普遍踊

　　忽然腾举为踊。

　　震遍震普遍震

　　隐隐出声为震。

　　吼遍吼普遍吼

　　雄声郁遏为吼。

　　击遍击普遍击

　　砰磕发响为击广释十八相具如华严大疏。

　　不载

　　上声记也。

　　舁

　　以诸切对举曰舁。

　　礼不足

　　殡葬之礼。

　　西晋

　　武帝司马氏都洛阳为西晋至愍帝渡江都金陵为东晋。

　　委官

　　委弃其官与新令尹。

　　星驰

　　礼唯父母丧见星而行见星而舍日行百里如星之奔驰。

　　豫章

　　洪州。

　　太守

　　今之郡侯守也始皇罢削列郡三十有六凡郡一守焉。

　　难传

　　传字解疏弘字。

　　善恶报应

　　过去善恶为因今世苦乐为报。

　　前驱

　　犹云先锋也。

　　人死神灭

　　如王充云人死精亡而形存精亡则神灭也。

　　诬

　　枉也。

　　蔑弃祖祢

　　上灭音没也祢奴礼切父也新死不切言之故变父为祢。

　　既情且状其无形乎

　　此牒上周易之文反诘儒者情状既有则神明不灭故云其无形乎下三句反诘仿此消文。

　　三后

　　太王王季文王。

　　王配于京

　　武王又能配行其道于京郑玄云镐京在丰水之东也。

　　升灵上旻

　　旻天也反诘三后在天也。

　　大禹所祇

　　大禹即牒上夏王也所祗即反诘敬神也。

　　请代武王

　　出尚书金縢篇武王有疾周公作请命之书以代武王。

　　姬旦祷亲

　　周公名旦祷亲则反牒武王故云可虚罔乎。

　　背叛

　　隐匿也。

　　五经

　　上文但引诗书礼易四经而该摄春秋云五经。

　　非直诬佛亦侮圣也

　　不但诬毁于佛教亦乃侮慢周孔圣典也先儒云侮圣言而不习。

　　余趣

　　通六趣。

　　已迁他蕴

　　谓中阴身别迁他趣五蕴耳。

　　陶

　　遥音。

　　士五刑有服

　　士理官也言刑之轻重各使服从。

　　劓

　　鱼器切。

　　剕

　　扶沸切。

　　大辟

　　大罪。

　　革与服改制度

　　改革车舆服饰制度。

　　刖

　　月音。

　　决关梁

　　决开也谓开其关而撤其梁。

　　逾

　　越也。

　　阉人

　　古者阉官守门即今之黄门也。

　　寇

　　自内而取曰𡨥。

　　贼

　　自外而取曰贼。

　　劫

　　用兵而取曰劫。

　　掠

　　音谅巡行而取曰掠。

　　夺

　　欺弱而取曰夺。

　　攘

　　以手御物曰攘语云其父攘羊。

　　矫

　　诈也诈称上命取之。

　　虐

　　杀也行杀盗物。

　　周穆王

　　周第六王讳昭。

　　享

　　当也。

　　司𡨥

　　掌刑典之官。

　　今训夏赎刑

　　使训畅夏禹赎刑之法。

　　三十国春秋

　　拣鲁国春秋列晋宋等国肃方等撰。

　　池阳

　　姓池名阳。

　　舍

　　舍音。

　　破羯磨转法轮僧

　　羯磨此云辨事破义如杂心论广明。

　　七遮

　　即七逆一出佛身血二杀父三害母四杀和尚五杀阿阇梨六破羯磨转法轮僧七杀圣人。

　　妻

　　砌音。

　　禅

　　去声让也。

　　郭巨

　　孝德传曰郭巨家贫养老母有一子三岁母常减食与之巨谓妻曰贫乏不能供给共汝埋之子可再有母岂再得遂掘𡊫二尺余忽见黄金一釜釜上云天赐孝子郭巨官不得夺人不得取。

　　董永

　　青州千桑县人父亡无以葬乃以身质钱一万永谓主曰若无钱还当以为奴葬讫将之中路逢女求为永妇乃为织绢还钱主毕女即去曰吾天女也见君至孝天使为君偿债也。

　　廪

　　仓有屋曰廪。

　　周官

　　周礼建官有一百二十。

　　五谷

　　有云百谷扬泉物理论云粱者黍稷之总名稻者溉种之总名菽者众豆之总名三谷各二十种为六十蔬果之实助谷各二十凡为百谷。

　　义必互通

　　如于贫病下悲心通敬孝二心也承顺三宝下敬心通孝悲二心也父母不敬下孝心通敬悲二心也母音无。

　　福田者衣士释

　　田是能生故劣福是所生故胜前劣后胜故名依士。

　　裁省

　　裁量省察。

　　疏法有大小教有权实

　　小乘法权教也大乘法实教也贤首亦判般若心经为实教也。

　　经藏亦诠余二

　　如楞严七处征心论藏也自行离魔律藏也。

　　下之二藏比例可知

　　律藏亦有经论论藏亦有经律。

　　婆沙

　　此云广解或翻种种说。

　　疏论则推征解释

　　宗释二论皆有推征解释。

　　从容判经

　　苁音言此经摄于化制故云从容也。

　　以分制化

　　论为能解经律所解解经属化解律属制。

　　凭心灵觉

　　归佛。

　　凭佛所说

　　归法。

　　凭心正伴

　　归僧。

　　昙无德

　　此云法密亦云法藏。

　　萨婆多

　　此云一切有也。

　　径挺

　　即长小貌。

　　六天

　　四王忉利夜摩兜率化乐他化。

　　八定

　　空处识处无有处非非想处加四禅成八也。

　　埤仓

　　上卑音张揖撰文有三卷。

　　泛

　　通也。

　　父有争子

　　有谏争孝子也。

　　故当不义

　　当为也矣。

　　扶持之

　　虑有举动之失故扶而持之也。

　　子则然无常人

　　但是父子皆须如然非常定在一人也如父有三子不可分日限而就养也。

　　可以语其得失

　　如晏婴适齐齐问楚国政婴以过失语之。

　　不可侵官

　　各有司职。

　　方丧资于事父不听

　　平声。

　　子夏

　　字也姓卜名商。

　　世传

　　非经史所载也。

　　昆子

　　其人生来不顺父临终令葬水中欲其须葬于山后乃依之。

　　声罪

　　扬声陈首罪名。

　　王祥

　　字休祺临浙人承事继母。

　　卖身

　　卖犹质也。

　　从晋

　　上去声。

　　盾三谏灵公

　　灵公无道树楼台弹人民。

　　公怒欲段之

　　公作夹幕藏五百甲兵欲害之。

　　盾走

　　句。

　　出乘车

　　辄为五百甲兵之一故扶轮以报之。

　　无扶轮之说

　　不须和会。

　　佛说盂兰盆经

　　从宽至狭三对在焉经为能诠上皆所诠佛为能说余皆所说盆为能教盂兰所救。

　　晋武帝

　　西晋武帝讳炎字世安即文帝之元子。

　　惠帝

　　即武帝第二子讳衷字正度。

　　译经图纪

　　释靖迈撰。

　　略举汲灌

　　即题云灌腊经。

　　以省其余

　　省亦略也其余即香油锭烛等。

　　腊除

　　吕氏春秋云前岁百击鼓驱疲疠之鬼谓之逐除。

　　倒悬

　　孟子犹解倒悬赵岐注喻困苦也。

　　义净三藏

　　大宋高僧传云释义净字文明姓张氏范阳人也翻传经论与奘师杭衡比其著述净多文性又按唐中宗皇帝述圣教序云法师义净业该经史学洞古今以是推之则圭峰始自释题终于解经多引其疏词者良有以也。

　　孔安国

　　名也字子国孔子十一世孙也。

　　冕服彩章

　　冠冕服饰五彩十二章具如周礼。

　　有夏昏德

　　夏桀昏乱不恤下民。

　　窘

　　逼急之甚。

　　六籍

　　解疏典诰二字籍部也周易尚书毛诗春秋周礼文河间王作乐记是为六经也。

　　弥天

　　盛德茂业如令摸钞。

　　习凿齿

　　姓习名凿齿字彦戚。

　　疏非信不阶

　　升也入也智度论云信为能入也。

　　恶口车匿

　　是净饭王之奴虽投佛出家而习气不除。

　　在某处

　　处有净土秽国秽中又有诸国故通云某处。

　　与某众

　　如圆觉十万菩萨法华万二千人俱故通标某众也。

　　老子

　　姓李名耳字阳谥曰聃。

　　诸方时分延促不定

　　圆觉大钞云诸方者竖谓上下横谓四方言延促者人间五十年四天王天一昼夜等言不定有二意一则指上延促不定二谓四洲昼夜不同故云不定谓北洲夜半南洲日午东洲日没西洲日出。

　　游化住止

　　游化则舍卫住止则祇园。

　　阿含

　　此云净教。

　　觉了真妄性相之者

　　大钞云觉妄法本空照真性本净故云觉了真妄又觉性中本无诸妄为觉性照性上恒沙功德本来具足为觉相。

　　始本合

　　始觉智合本觉理也。

　　等觉照寂

　　等觉菩萨由照而至寂妙觉大圣从寂而发照亦犹贤人自明而诚圣人自诚而明。

　　疏具足欲尘

　　佳丽女色。

　　财宝

　　珍奇宝物。

　　多闻

　　博通内外典籍。

　　解脱

　　五通仙人此则国丰四德亦名丰德城。

　　鳏

　　应法师云人不𥧌目常鳏鳏然如鱼目之不闭。

　　无告

　　告之言诉也言此四是无告诉者。

　　君臣下

　　白虎通曰君者群下之所归也臣者坚也励志自坚也父矩也以法度教子也子孳也孳孳无已也兄况也况父法也弟悌也心顺行笃也。

　　园圃

　　仓颉篇云种木曰园种菜曰圃。

　　腾兰

　　二名未详所翻按靖迈译经图纪云迦叶摩腾中印度人婆罗门种幼而敏悟兼有风姿博学多闻特明经律每有新义出于神表竺法兰者中印度人禅思毗尼莫不穷妙诵经百余万言学徒千余居不求安常怀弘利戒范严峻众莫能窥。

　　法水初流

　　赍白㲲𦘕像四十二章经初流通此土。

　　鸿胪

　　鸿大也胪音闾陈序也言大陈序所须以礼外国之宾。

　　四夷

　　东夷而戎南蛮北狄通言夷易也言礼法简易也。

　　邸舍

　　暂至曰邸。

　　毗昙

　　法也论名。

　　别馆

　　白马等寺。

　　三漏

　　烦恼并无明如小乘诸论。

　　疏乳哺如济食等

　　青提乳哺目连如赵盾济食灵辄皆恩之实事。

　　度脱如扶轮

　　目连得神通度脱青提如灵辄为甲士扶赵盾轮皆报之实事。

　　齐斩之异

　　齐资音斋者礼记外传云斋之言齐也如针缕缉其裳下之缝使齐平也斩者翦而不缉。

　　除彻

　　十三月除而彻去之。

　　高宗

　　唐第三主讳活太宗之子也。

　　天后

　　则天也以未登九五故曰天后讳𧸵音照。

　　上表

　　标也标陈己情进于上也。

　　垂拱

　　则天年号。

　　玄宗

　　唐第六主讳隆基睿宗之子。

　　左补阙

　　太祖皇帝改为左正言。

　　五礼吉礼

　　致敬神也。

　　凶礼

　　为之棺椁。

　　宾礼

　　朝聘。

　　军礼

　　战戎。

　　嘉礼

　　嫁聚。

　　启寤

　　启开窹与悟音义同。

　　北远

　　隋朝慧远法师制涅槃经疏。

　　从母立姓

　　如鹙子与慈氏。

　　耐

　　音柰。

　　亦不能报

　　毗柰耶云若父母无信令起信心若悭者令行惠施若无智令发智慧子能如是方曰报恩。

　　十三卷

　　或可第十三王从文王至幽王正当其数。

　　幽王

　　讳涅宣王之子。

　　宋书

　　刘义撰后编入南史。

　　固穷

　　君子固亦有穷时但不如小人穷则滥溢为非。

　　箪食

　　上音丹竹器也下音嗣。

　　瓢饮

　　即匏片持水耳。

　　亚圣

　　亚次孔圣。

　　浮

　　捊音。

　　疏朋友

　　同门曰朋同志曰友。

　　纵广

　　韩子云南北曰纵东西曰广。

　　刀涂道

　　有云鬼折草为刀更相杀害详之。

　　尸子

　　姓尸名佼音绞鲁人著书二十篇。

　　瑜伽

　　此云相应上释三果多依行愿钞引瑜伽解之。

　　孝衡

　　兰盆钞名东京遇荣大师撰亦二卷。

　　三时无悔

　　初杀正杀已杀。

　　八戒

　　五戒外加六不坐高广床七不着华鬘缨络并香油涂身熏衣八不自歌舞不自辄往视听。

　　不善反此

　　杀二亲为上品蚊蚋为下品余人余畜为中品。

　　为染污依

　　即我爱我痴我见我慢四惑故三界轮外𦘕王表慢𦘕女表爱𦘕婆罗门表见𦘕猴表痴乃执第八相分为内我与第六为根云染依。

　　疏此洲

　　南瞻部洲。

　　一切经音义

　　应法师撰凡二十五卷。

　　楚辞注

　　王逸注之。

　　通俗文

　　释通方俗之言。

　　苦乐并受

　　净住子云王或卧䥫床等苦。

　　楚炙贤良

　　炙只音尚书云焚炙忠良。

　　自恶

　　音污憎也。

　　藩决不羸

　　藩篱也羸力追切绊也易云羝羊触藩羸其角今羸篱穿决非绊之也。

　　付法藏传

　　吉迦夜与竺昙耀译。

　　裸

　　胡瓦切露身也。

　　吾息

　　子也。

　　鸣稚

　　地音击木作声谓之信鼓。

　　以福故宫殿七宝

　　指前二鬼。

　　堂阁严饰

　　指后众僧。

　　以罪故而受鬼身

　　通指上二。

　　膺

　　当也。

　　弗慎厥德下

　　孔注云不慎其德以速灭败虽欲改悔其可追及乎。

　　厌课者多

　　厌塞也课责也当二亲忌日无心修崇但厌塞人之课责故为之耳孝衡云内无实德外炫虚名故云厌课。

　　元启

　　孙悟之子。

　　㳂袭

　　㳂流承袭。

　　拊心

　　女弱故拊擗其心。

　　跳身

　　男强故跳踊其身。

　　元嘉

　　宋文帝年号。

　　起居注

　　史臣记天子之事也。

　　春秋分

　　春分秋分即八节之二也节谓分至启闭八节春秋有分冬夏有至启谓立春立夏闭谓立秋立冬是为八。

　　权器

　　权秤锤也秤带其器以承龙口中水也锤真伪功。

　　节气加减刻漏规式

　　刻漏更点起自轩辕故周礼云挈壶氏掌之是也近世释瑞新作壶更刻漏其文简而理诣故士大夫多取之然起居注以春秋二分明五十五刻此乃一家之说今依本朝定景福殿秤漏春秋二分各五十刻匪唯学者之易晓亦古今之通规欤比见讲学多昧于此因而录之庶备详览勿谓钞简贵引文繁云耳。(昼刻)&nbsp;(夜刻)&nbsp;&nbsp;四十刻&nbsp;六十刻&nbsp;(小雪后十二日连大雪及冬至并小寒后三日)&nbsp;四十一刻&nbsp;五十九刻&nbsp;(小寒后四日至大寒后二日小雪前一日至后十一日)&nbsp;四十二刻&nbsp;五十八刻&nbsp;(大寒后三日至十二日立冬后四日至十三日)&nbsp;四十三刻&nbsp;五十七刻&nbsp;(立春前二日至后四日立冬前四日至后三日)&nbsp;四十四刻&nbsp;五十六刻&nbsp;(立春后五日至后十二日霜降后四日后十日)&nbsp;四十五刻&nbsp;五十五刻&nbsp;(雨水前二日至后三日霜降前二日至后三日)&nbsp;四十六刻&nbsp;五十四刻&nbsp;(雨水后四日至后九日寒露后六日至十二日)&nbsp;四十七刻&nbsp;五十三刻&nbsp;(雨水后十日至启蛰节日寒露前一日至后五日)&nbsp;四十八刻&nbsp;五十二刻&nbsp;(启蛰后一日至后六日秋分后九日至后十三日)&nbsp;四十九刻&nbsp;五十一刻&nbsp;(启蛰后七日至后十二日秋分后四日至后八日)&nbsp;五十刻&nbsp;五十刻&nbsp;(春分前二日至后三日秋分前二日至后三日)&nbsp;五十一刻&nbsp;四十九刻&nbsp;(春分后四日至后八日白露后七日至后十二日)&nbsp;五十二刻&nbsp;四十八刻&nbsp;(春分后九日至后十三日白露后一日至后六日)&nbsp;五十三刻&nbsp;四十七刻&nbsp;(清明前一日至后五日处暑后十日至白露节日)&nbsp;五十四刻&nbsp;四十六刻&nbsp;(清明后六日至后十一日处暑后五日至后九日)&nbsp;五十五刻&nbsp;四十五刻&nbsp;(谷雨前三日至后三日立秋后十二日至处暑后四日)&nbsp;五十六刻&nbsp;四十四刻&nbsp;(谷雨后四日至后十日立秋后五日至后十一日)&nbsp;五十七刻&nbsp;四十三刻&nbsp;(谷雨后十一日至立夏后三日大暑十二日至立秋后四日)&nbsp;五十八刻&nbsp;四十二刻&nbsp;(立夏后四日至后十三日大暑后二日至后十一日)&nbsp;五十九刻&nbsp;四十一刻&nbsp;(小满前一日至后十一日小暑后四日至大暑后一日)&nbsp;六十刻&nbsp;四十刻&nbsp;(芒种前三日连夏至及小暑后三日同)&nbsp;

　　惄

　　奴力切思也。

　　馈

　　匮音。

　　胜也

　　上平声。

　　余三

　　即神境天耳他心但观其相曰通知其因缘曰明此三不能缘三世故不得称明委辨如令摸钞。

　　种现相资

　　由种子故生起现行由现行故熏成种子。

　　根本烦恼

　　有六谓贪瞋痴慢疑恶见今贪属一数也。

　　随烦恼

　　有二十忿恨恼覆诳謟憍害嫉悭无惭无愧不信懈怠放逸惛沉掉举失念不正知散乱。

　　不行惠施

　　释悭。

　　侵夺他财

　　释贪。

　　七支

　　识名色六入触受生老死。

　　贪无是过

　　无伤慈过。

　　鬼无分别烦恼

　　无分别之悭惑有人中之习气。

　　穿凿

　　孔融曰妄作文章穿凿以成。

　　第六天

　　即他化自在天。

　　四王东方提头赖吒此云持国管二部

　　乾闼婆毗舍阇。

　　南方毗楼勒叉此云增长主管二部

　　鸠槃荼薜荔多魇鬼。

　　西方毗楼博叉此云广目管二部

　　龙王富单那。

　　北方毗沙门此云多闻管二部

　　夜叉罗刹。

　　谢安

　　字万石官至大傅出晋书。

　　义少

　　齐沙弥道慧能讲涅槃法安能述佛性永问慧年几答云十九永叹曰昔日诸谷年十二善书学时人号为才童今日二道士可谓义少。

　　断金

　　亦如魏志云张歆与管宁为友二人锄园见金一挺宁遂挥锄与歆回于本处寻有辨薪人见变作蛇因而斫之为二段□□复来见之(云云)。

　　其臭如兰

　　古人云兰生深林不以无人而不芳以其有十步之香譬君子美德矣。

　　四人和合成众

　　约僧体言之业疏云三人已下辨法未尽四人已上作法成济耳。

　　春冬过少

　　不言秋者以西天但分三际耳。

　　四月十六日是前安居

　　唯结一日。

　　五月十六日是后安居

　　亦结一日。

　　但结三月

　　五月十六日六月十六日七月十六日。

　　开后一月

　　从七月十六至八月十五名迦提月赏前安居之劳也迦提月即赏劳月也。

　　始从十六至后十六

　　四月十六至五月十六。

　　急施衣次第增等文

　　如律钞所明既非本宗不可曲辨。

　　增三中三日

　　十四十五十六。

　　彝章

　　彝法章明即制教也。

　　礼因人情下

　　以三藏中有律教例六经之有礼法焉。

　　瑕疵

　　玉病曰瑕人病曰疵。

　　摩得勒伽

　　此云本母。

　　不孤独

　　自恣忏罪得入清众。

　　十二分教

　　如华严圆觉二疏广辨。

　　浮囊

　　西域渡海人以鸟翎毛为袋或用大牛皮吹气内中而渡之耳。

　　篇聚

　　五篇七聚广略释义如律钞。

　　喻犯四重

　　淫杀盗妄。

　　喻犯十三

　　僧残也毗尼母云如人为他所斫残有咽哽。

　　喻犯偷兰

　　具云偷兰遮善见翻为大罪。

　　喻犯二提

　　谓三十舍堕九十单提也。

　　喻犯吉罗

　　具云突吉罗义翻应当学。

　　为篇阙提舍

　　具云提舍尼义翻向彼悔。

　　为聚不开第五

　　不开吉罗。

　　亦阙提舍

　　篇中既阙聚中亦然。

　　六聚之罪

　　南山钞文但张六聚以正结罪科止树六法耳。

　　伏首

　　兽音自言其罪曰首。

　　遮法

　　遮举也依当篇举法治之。

　　至高祖

　　曾孙孙子考祖曾祖高祖是谓七世。

　　方言

　　扬雄撰郭璞注解异方之语也。

　　镫

　　灯音。

　　糩

　　桧音。

　　香油涂身

　　有说西域地多砂砾及以毒虫故用油涂身并足。

　　旃檀

　　此云与乐。

　　郁金

　　亦名郁金草生伽毗国似麦门冬九月华开状若芙蓉其色紫碧香闻数十步华而不实但取其根能治热疾今郁金绝多即不如伽毗之珍也。

　　太甲

　　殷第四帝名。

　　炯

　　迥音。

　　大小仍异

　　大乘三学与小教经论律不同。

　　柰

　　状似李出西京。

　　芥

　　其味香美者赵国有之。

　　尔雅下

　　婿之父为姻妇之父为婚钞多母字。

　　疏财贿

　　呼罪功赠也。

　　毕钵罗窟

　　即七叶严。

　　宛

　　鸳音。

　　奔共

　　恭音。

　　亟

　　器音数也。

　　缮甲兵

　　缮修甲铠。

　　具卒乘

　　卒首也乘绳证切。

　　掩不备

　　掩以兵而取也备防也。

　　启之

　　夫人内应将启宫门。

　　公开其期曰可矣

　　庄公闻太叔与母之期言可伐京矣。

　　帅

　　所类切将帅也。

　　伐京

　　有钟鼓曰伐无钟鼓曰侵。

　　公子吕

　　名吕字子封即庄公之子。

　　汲郡

　　今之卫州。

　　食舍

　　舍音。

　　以遗

　　遗犹赐也。

　　何患

　　忧也。

　　若阙

　　橛音掘也。

　　隧

　　遂音。

　　延道

　　延长也。

　　经宰相

　　宰执山河相助天子。

　　百官

　　即百辟也诗云率兹百辟。

　　万民

　　通士农工商四民。

　　庶人

　　众人也书云格尔众庶。

　　周官

　　周家设官分职。

　　太师

　　天子所师。

　　太傅

　　傅相天子。

　　太保

　　保安天下。

　　皆仍之

　　仍因也。

　　俱舍

　　此云藏。

　　人旁生具四

　　人具四如刊定记旁生即畜生如化生金翅鸟能食四生龙。

　　地狱与诸天中有唯化生

　　上三类皆化生中有即中阴身。

　　通胎化二

　　亦如刊定。

　　春秋运斗枢

　　春秋别解之名。

　　谯子法训

　　晋谯周撰。

　　替

　　废也。

　　数

　　上声。

　　鸮

　　干娇切。

　　喙

　　许秽切觜也。

　　刘子

　　即刘□。

　　东京赋

　　张衡作。

　　作持

　　念念追思年年□□名之为作作而无违莹于戒德称之曰持。

　　止犯

　　不思劬劳不救存没故名为止止而有违戒黜七遮乃名为犯。

　　士女

　　即优婆塞优婆夷也。

　　今受神方

　　结前目连闻教。

　　兼睹灵验

　　结前设供获益。

　　天悬象

　　象谓日月星也。

　　父受气

　　传体相续。

　　扬子法言

　　杨雄字子云法论语立言。

　　反魂起尸

　　喻脱鬼身生于善道。

　　兰盆疏钞余义(终)

　　享保元丙申稔仲冬上旬以宋刻古本校正讫

　　日本国南京沙门　秀庆　识
